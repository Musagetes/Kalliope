KILDE:Hans Henriksen: _Blaa Blomster_, E. Jespersens Forlag, Kbh., 1916.
DIGTER:henriksen
FACSIMILE:130023570891_color
FACSIMILE-SIDER:78
TITELBLAD:Hans Henriksen / Blaa Blomster / Digte / Efter Fremmede og Frænder / E. Jespersens Forlag / København

SEKTION:England

SEKTION:William Wordsworth (1770-1850)

T:<num>I.</num>Skibet
F:Hint Skib, der glider bort for Morgnens Bris
SIDE:9
N:sonnet

Hint Skib, der glider bort for Morgnens Bris,
i festligt Skrud fra Mastetop til Stag,
saa trøst som Lærken møder Vaarens Dag -
gaar det mod Sydens Sol, mod Polens Is?

Ak, hvorfor spørge? Lykke for dets Bov!
Ven eller Fjende Skibet ændser ej.
Vind i dets Sejl betyder banet Vej,
og frejdigt fremad skærer Kølens Plov.

Og dog, og dog: hvor standser vel dets Stavn?
Det er mig stundom som vi een og hver
er Skibe under Sejl for ukendt Havn,
Pilgrimme paa det vide Verdenshav
med store Storme og med blinde Skær.
O, Skib, hvad Lykke mon os Skæbnen gav!


T:<num>II.</num>Liljerne
F:Jeg vandrer ensom lig en Sky
SIDE:10-11

Jeg vandrer ensom lig en Sky,
der drager over Fjæld og Fjord,
da pludselig jeg saa et Mylr 
af gule Liljers Foraarsflor;
langs Søens Bred, blandt Vidjeris,
De danset for den blide Bris.

Som Stjærner tindre sammen smukt
pas Himlens vide Mælkevej,
saa langt, saa fjærnt som Synet gik
saas Gyldenfloret bælte sig.
Ti Tusind Liljers glade Krans
svang Hid og did i munter Dans.

Og Søens Bølger dansed knap
saa kækt som Breddens Blomsterflag;
jeg saa, og blev saa sjæleglad
i dette foraarsglade Lag,
men fatted ej ved første Blik
hvad Rigdom nu mit Hjærte fik.

For tit, naar jeg paa Lejet strakt
er uden Søvn og tung i Sind,
jeg ser det gyldne Blomstervæld,
der bølger frit for Vaarens Vind.
Mit Hjærte møder Glædens Kor
og danser som hint Liljeflor.


SLUTSEKTION

SEKTION:John Clare

T:Min Barndoms Hjem
F:Her bygged Spurv i hegnets Pil
SIDE:12-13

Her bygged Spurv i hegnets Pil,
        Skovduen kurred sødt;
og Vinden gled om Blomst og Blad
        kærtegnende og blødt.
Og Mejser sang, hvor Roser smaa
        fra Gærdet titted frem.
O, herligt-skønne Paradis:
        Det var min Barndoms hjem.

Rødhalsen i sin Hybenbæk
        jog flinkt Insekter smaa,
og Droslen slog foran det hus,
        hvor først jeg Lyset saa.
og Maaneskinnets Perleflod
    randt om det Sommergem,
hvor glade Børn paa Bænken sad:
        Det var min Barndoms hjem.

Det hælded smaat, det gamle Hus,
        her kunde Mosset gro.
Om Vintren Sneen om det føg,
        men der var trygt at bo.
Nu løves Lundens Trær paany
        og Blomster bryder frem;
men aldrig blomstred de som da:
        Det var min Barndoms hjem.

SLUTSEKTION

SEKTION:Felicia D. Hemans

T:O, Frihed -
F:Jeg drømte om Frihed en Drøm
SIDE:14-15

Jeg drømte om Frihed en Drøm,
en Drøm om en Sejler, der skar
sig bredt gennem Bølgernes Strøm,
som Blæsten paa Vinger den bar;
om Hjorten, der stolt satte over
hver stængende Stente og Bom,
om Vaarbækkens Jubel i Dale -
o, Frihed, Dig drømte jeg om!

Jeg drømte om Ørnen, der steg
saa højt i den blændende Dag;
jeg hørte hvor trodsigt den skreg
og Vingernes susense Slag.
Jeg drømte om ukendte Vande,
hvor aldrig en Kølfure kom,
om Urskove, dyde som Natten —
o, Frihed, Dig drømte jeg om!

Jeg drømte om Rovdyrets Hi,
om den fyrsteligt farende Vind,
om den Vilde, der finder sin Sti
ved Stjernernes rolige Skin;
om Helten, der kryster sin Klinge
og fælder Tyrannernes Dom —
mit Hjærte lider i Lænker,
o, Frihed, Dig drømte jeg om!


SLUTSEKTION

SEKTION:Alfred Tennyson

T:Svalen
F:O Svale, skynd Dig, flyv mod Syd
SIDE:16-17

O Svale, skynd Dig, flyv mod Syd,
til hende flyv, til hendes gyldne Tag,
sig hende alt, hvad jeg til Dig har sagt.

Sig hende, Svale, hvad saa vel Du veed,
at skøn og vild og skiftende er Syd,
og mørk og mild og trofast er vort Nord.

O, Svale, kunde jeg dig følge, fløj
jeg ned til hendes Gitter, fløjted fro,
og kvidred tyve Tusind Elskovsord.

O, var jeg Dig, saa tog hun mig vel ømt
ind til sit Hjerte, til sit hvide Bryst,
for der at vugge mig indtil min Død.

Hvi gaar hun ej i Kærlighedens Skrud?
Hvi tøver dun, alt som den blide Ask,
der tøver til hver Skovens Gren er grøn?

Sig hende, Svale, at dit kuld fløj bort:
Sig: vel jeg veed om Sydens muntre Lyst,
men højt mod Nord min Rede længst er bygt.

Vort Liv er kort, men Kærligheden lang;
kort dvæler Sommersolen i vort Nord
og kort den skønne Sydens Maanenat.

O, Svale, flyv nu fra din gyldne Skov,
til hende flyv og fløjt og bejl, saa hun blir min
og sig — sig hende, snart jeg følger Dig!

SLUTSEKTION

SEKTION:Dante Gabriel Rossetti

T:Folkevise
F:Hvorpaa skal jeg kende den Ungersvend
SIDE:18-19
NOTE:Gendigtning af Dante Gabriel Rossetti: <xref type="translation" poem="rossetti2019072201"/>.
VARIANT:henriksen2019072215

Hvorpaa skal jeg kende den Ungersvend,
        Du gav din Tro?
,,Paa hans Fjederhat og hans Stav
        og hans Spændesko.''

Hvem siger Dig, han er paa Vejen hjem,
        din Ven saa kær?
,,Se, Sommeren kommer med Rosers Flor;
        jeg veed, han er nær.''

Men veed Du slet intet Tegn, hvorpaa
        jeg kan kende ham grant?
,,Paa sin højre Haand vil han bære
        mit Troskabspant. '

Skal jeg sige ham, at del er Dig, der hist
        er lagt paa Baar?
,,Nej, men dæk ikke mit Ansigt til,
        og flet ej mit Haar.''

Har du ikke et sidse Ord til Trøst
        for hans sorgfulde Sind?
,,Sig blot, mine brustne Øjne ser
        i hans Øjne ind.''

SLUTSEKTION

SEKTION:Algernon Charles Swinburne


T:Kong Arthur og Prisesse Inga
F:Min Lyst i Ny og Næde
SIDE:20-22

Min Lyst i Ny og Næde
i Løftets lyse Aar!
Kun ømme Ord og milde
randt fra dit Hjærtes Kilde.
Hvad drømte bag vor Glæde?
Hvad grode bag vor Vaar?
Min Lyst i Ny og Næde
i Løftets lyse Aar!

Vi skulde vandet vide
ad Livets Sommersti;
i Sang og Rosenaade,
i Slud og Sjælevaande,
set Sol og Skygger skride
og stridt os falkefri.
Vi skulde vandret vide
ad Livets Sommersti.

Vor Stjærne skulde stige
af Dages Drøm og Daad.
Du strøg mit Haar fra Panden;
og klynget til hinanden
vi raaded selv vort Rige
i Glæde som i Graad.
Vor Stjærne skulde stige
af Dages Drøm og Daad.

Vi skulde graanet sammen
mod Dødens dybe Blund;
og talt om Tro og Tider,
der om hinanden glider,
og vogtet Ungdomsflammen
til Livets sidste Stund.
Vi skulde graanet sammen
mod Dødens dybe Blund.

Mit Guld, min Glædes Smykke,
min Sol fra fjærne Aar —
Det skumrer om min Tinding.
Hvad er Alverdens Vinding,
naar Ensomhedens Skygge
sin Sot i Sindet saar?
Mit Guld, min Glædes Smykke,
min Sol fra fjærne Aar.

SLUTSEKTION

SLUTSEKTION

SEKTION:Nordamerika

SEKTION:George P. Morris

T:Det gamle Træ
F:Spar, Rydningsmand, det gamle Træ
SIDE:25-26

Spar, Rydningsmand, det gamle Træ,
og stil din Økse hen!
Del gav mig i min Barndom Læ
og er min ældste Ven.
Min Oldefader har en Gang
det plantet ved sin Vraa;
derfor, Du gæve Rydningsmand:
Du lader Kæmpen staa!

Se, hvordan Slægtens gamle Træ,
hvis hæderfulde Ry 
gik vide over Land og Sø,
endnu gror stolt mod Sky.
Stil Øksen hen, Du Rydningsmand,
hug ej den mindste Gren!
Rør ej den gamle, æsle Eg,
og vold den ingen Men!

Mens end jeg var en stumpet Fyr,
jeg blunded ved dens Rod,
og mine Søstre leged her
omkring dens brede Fod.
Jeg Faders Haandtryk, Moders Kys
fik i dens Krones Læ —
Jeg siger Dig endnu en Gang:
Hug ej det gamle Træ!

Mit Hjærtes Strænge om dig naar,
tæt som din Bark, min Ven;
de frie Fugle kommer hid
med Sang hver Vaar igen.
Du gamle Træ, trods Stormens Kast!
Gaa, Rydningsmand, din Vej!
Mens jeg har Magt, som jeg har Agt:
mit Træ - det faar Du ej!

SLUTSEKTION

SEKTION:Henry Wadsworth Longfellow

T:<num>I.</num>Det aabne Vindu
F:Det gamle Hus under Lindene
SIDE:27-28
NOTE:Gendigtning af Longfellows <xref type="translation" poem="longfellow2019072201"/>.

Det gamle Hus under Lindene
stod tyst imens Dagen led;
og langs den grusede Gangsti
Lyset og Skyggerne skred.

Og Barnestuens Vindu
jeg øjned vidaabent staa;
men Børnenes glatte Ansigter,
dem jeg ej mere saa.

Den store Newfoundlænder trolig
holdt Vagt ved Husets Dør;
men ak, dens smaa Kammerater
kom ej tilbage som før.

De leged ej unser Lindene,
løb ej i Stuerne om.
Kun Sorgens Stilhed og Skygge
ruged, hvorhen jeg kom.

Fugle sang mellem Grene
om Hjærtets Lykke paa Jord;
men kun som i Drømme jeg hørte
Barnestemmernes Kor.

Og Drengen, der gik ved min Side
ssa slank og veg som en Vaand,
forstod ej, hvorfor jeg trykked
hans bløde og varme Haand.

T:<num>II.</num>Det er ej altid Maj!
F:Saa høj en Sol, saa ren en Luft
SIDE:29-30
NOTE:Gendigtning af Longfellows <xref type="translation" poem="longfellow1999063014"/>.

Saa høj en Sol, saa ren en Luft,
i pilsnar Flugt de Svaler gaar;
Blaairisken i Elmens Top
lovsynger glad den unge Vaar.

Hist bugter Bækken sig saa blaa,
som strømmed den fra Himlen selv,
hvor Skyer, biende paa Vind,
er ankret paa det blide Hvælv.

Og alting nyt som Elmens Løv,
og Markens friske Blomsterflor,
og Reden under Husets Tag —
men tom er Reden fra i Fjor.

Nu svulmer alt, som Ungdom har,
i Livets Fylde, Livets Lyst,
og Foraarsnattens Aande sød
sin Mildhed strømmer i hvert Bryst.

O, Pige, som har hørt min Sang,
kort er din Ungdoms Blomstervej;
fryd Dig i Vaarens varme Sol,
thi ak! Det er ej altid Maj.

Ja, elsk dit unge Hjærte fuldt,
og følg din gode Engels Spor.
Der fjedres intet Sangerbryst
i glemte Reder fra i Fjor.

T:<num>III.</num>Morgenvind
F:Saa vidt over Verden gik Morgenens Vind
SIDE:31-32
NOTE:Gendigtning af Longfellows <xref type="translation" poem="longfellow2019072202"/>.

Saa vidt over Verden gik Morgenens Vind:
I Mørkets Taager, forsvind, forsvind!

I raske Sømænd, hejs Sejl i Top!
Den røde Sol gaar af Havet op!

Den svang sig over det sovende Land:
Nu kommer Dagen! Op alle Mand!

Den fo'r over Skoven: Vaagn og sus!
Lad h're dit festlige Kronebrus!

Den bragte til alle Smaafugle Bud:
Nu skynd Jer at juble jer Glæde ud!

Den strøg over Gaard og Gavl med Lyst:
O, Morgenhane — oplad din Røst!

Den hvisked til Digets den blaa Viol:
Du aabne Dig for Guds kære Sol!

Den mindes ind under Taarnets Tag:
Nu sign, I klokker, vor Arbejdsdag!

Den aanded hen over den Kirkegaard: 
Sov kun og vent til jer Time slaar!

SLUTSEKTION

SLUTSEKTION

SEKTION:Tyskland

SEKTION:Joseph v. Eichendorff

T:Længsel
F:Saa gyldent Stjærnerne blinked
SIDE:35-36

Saa gyldent Stjærnerne blinked,
ved Vindvet jeg ensom stod;
et Posthorn klang fra det fjærne
hen over den strømmende Flod.
Mit Hjærte i Længsel brændte,
gennem Lindet det gik mig brat:
Ak, hvem der nu kunde rejse med
i den prægtige Sommernat!

Der vandred to Ungersvende
forbi under Bjærgets Hang,
og gennem den stille Aften
jeg hørte hvordan de sang:
om dybe, svimlende Slugter
med Skoves søvntunge Sus,
om Kilder, som gennem Kløfter
sig styrter i Løvets Brus.

Saa sang se om Marmorsøjler,
om Haver med Løn og Lind,
med skumrende, vildsomme Gange,
Paladser i Maaneskin,
hvor Jomfruer lytter til Toner,
der vagner i Elverkrat,
og Bækkene dæmpet rinde
i den prægtige Sommernat.

SLUTSEKTION

SEKTION:Ferdinand Freiligrath

T:Mens det er Tid
F:
SIDE:37-39

O elsk imens Du elske kan!
o, elsk imens du elske maa!
En Time kommer, da Du skal
alene mellem Grave staa!

O, lad dit Hjærte gløde dybt
i Kærlighed, mens Tiden gaar,
mens end et andet Hjærte varmt
i Kærlighed imod Dig slaar!

Og aabner nogen Dig sin Karm,
gør Gengæld af dit Hjærtes Grund;
gør hver en Time glad og god
og stæng for hver en Smærtestund!

Og vogt din Tunge hver en Tid;
et Vredens Ord saa snart er sagt.
O, Gud, det var ej ment saa slemt —
og dog: hvad Smærte har det bragt!

O, elsk imens Du elske kan!
O, elsk imens Du elske maa!
En Time kommer, da Du skal
alene mellem Grave staa!

Du knæler ved en Tue Jord,
og dine vaade Øjne ser
mod Kirkegaardens stride Græs:
Du veed: Her ses I aldrig mer.

Du hvisker: Vend dit Blik herned,
jeg har Dig alsrig, aldrig glemt;
og tilgiv jeg har saaret Dig!
O, Gus, det var ej ment saa slemt!

Men ingen hører dine Ord,
og ingen stunder mod din Favn,
og ser sig ej, og kommer ej;
Du staar alene med dit Savn.

Forlængst blev alting Dig forladt,
men mange varme Taarer faldt,
det voldte dine haarde Ord.
Men stille — Gud sit Barn har kaldt!

O, elsk imens Du elske kan!
O, elsk imens Du elske maa!
En Time kommer, da Du skal
alene mellem Grave staa!

SLUTSEKTION

SEKTION:Hermann Kletke

T:Elverdrøm
F:O, vogt for Fare vel din Fod
SIDE:40-41
TODO:Find originalen

O, vogt for Fare vel din Fod,
fald ej i Drøm ved Elverrod;
Du trylles ind med Sjæl og Sind
i Elverdans ved Maaneskin.

Du finder aldrig mer det Sted,
der så din Lykkes Morgenfred.
Og fandt Du det — alt, hvad Du ser,
er nyt; Du kender intet mer.

Du selv er fremmed — intet Savn
i Længsel raaber mod dit Navn.
Thi mens Du drømte, Tiden skred
mer hastigt, end Du selv det veed.

Dit Hus har trodset Storm og Slud,
men Fremmedfolk gaar ind og ud;
og ingen ønsker Dig velmødt —
for Dig er alt som stumt og dødt.

Ej Barn og Viv Du bliver vaer;
knap Kirkegaarden veed et Svar:
=der= slumrer een, som ud har stridt,
et Hjærte, som engang var dit.

SLUTSEKTION

SEKTION:Detlev v. Liliencron

T:Du mit Fædreland
F:En broget Fjerpragt flimrer for mit Øje
SIDE:42-43

En broget Fjerpragt flimrer for mit Øje,
i Palmelunden larmer Abers Hær;
den brune Inder med de slanke Lemmer
ser langt mod Havet, støttet til sit Spær.

Og kraftfuldt løfter Ørnen sine Vinger
og hæver højt sig i det dybe Blaa,
som vilde den i Trods mod Himlen stige
og sejrende til Stjærnehvælvet naa.

Stig kun, du Ørn, mod Rummets fjærne Grænse,
mod Verdens Tag Du dine Vinger slaa.
Nu ser Du vel mit Fædreland, det kære;
maa did med Dig min varme Hilsen naa.

Der drømmer Aftenfred om lave Tage,
og Svaler svinger sig om Løvets Hang.
Børnene leger, og blandt Abildsblomster
en Drossel synger end sin simple Sang.

Plovmanden vender hjem fra Dagens Møje,
han døser søvnig over Hestens Ryg;
over hans Hoved Traneflokken sejler,
i Engen damper Mosekonens Bryg.

Mit Fædreland, o, kunde jeg derhjemme
endnu en Gang opfange Leens Lyd,
endnu en Gang i Hjemmets stille Lunde
fornemme Efterarets Løvfaldsfryd.

SLUTSEKTION

SEKTION:Emil v. Schoenaich-Carolath

T:Ithaka
F:Der blæser en Sydstorm af værste Art
SIDE:44-45

Der blæser en Sydstorm af værste Art,
mens dristigt vi lægger fra.
Vi trodser Vejret og vover vort Skind:
Vi styrer mod Ithaka.

Vi leger lystigt med Søen Skjul;
vor Skonnert vugger den højt,
mens skummende over Rælingen gaar
Braadsøernes hvide Sprøjt.

Fjærnt stiger et Land af Duft og Drøm;
og den, som ser det i Glans:
det græske Havskum slaar om hans Lok
den evige Ungdoms Krans.

Fortabt enhver som viger sin Vagt;
hver tage sin Tørn som en Mand!
Vovet og vundet! Strøget vort Sejl!
Vi hilser Dig, Gudestrand!

SLUTSEKTION

SEKTION:Heinrich Vierordt

T:Moders Ring
F:Du smalle Ring, Du gyldne Ring
SIDE:46-47

Du smalle Ring, Du gyldne Ring,
hvor gør Du mig i Sindet blid,
Du smykked jo den kære Haand,
som værned mildt min Barndomstid.

Saa varmt din skønne, skære Glans
til Øjet og til Hjærtet naar,
Du Ægtering min Moder bar
igennem tredve lange Aar.

Den bløde Haand, den varme Haand,
bvorpaa Du funkled ren og klar,
med den hun signede mig ømt
og strøg mig om mit Øjenpar.

Jeg saa min elskte Moder lagt
i Kiste som en kvistet Vaand,
med lukte Øjne; sagte strøg
jeg Guldet at den blege Haand.

Med Ringen i sin Varetægt
hun vensank i det sidste Blund,
et Billed paa den Kærlighed,
der rækker over Dødens Stund.

Nu bærer jeg min Moders Ring,
som Gave fra en Tid, der svandt,
og trykker mod min Læbe til
det deiligt-rene Troskabspant.

SLUTSEKTION

SEKTION:Fritz Lienhard

T:De blaanende Søers Land
F:Og gaarr Du i modløs Tøven
SIDE:48-50

Og gaarr Du i modløs Tøven
med Sindet i ulmende Brand?
O, søg med glødende Kinder
de blaanende Søers Land!

Del Land er de godes, de frommes,
og Luften er vaarlig blid.
Har først Du mærket min Kalden,
saa maa Du følge mig did.

Og Du tør slet ikke tøve;
Dig drager langs Væld og Strand
min evige Blomsterhave,
de blaanende Søers Land.

ver gaar vi i ædle Drømme
der gaar vi i Blomstersne;
den svæver fra duftende Grene
med Bod for al Hjærteve.

Lærkerne stiger mod Himlen
til Hjærnets yderste Rand,
syngende Jomfruer pryder
de blaanende Søers Land.

Paa lave, grønnende Enge
sig tumler Hestenes Skok;
i vuggende Baade gynger
Ynglingers muntre Flok.

De brusende vilde Svaner
lyser i Ætrens Blaa;
langs blomstrende Slaaenhække
stilfærdigt Børnene gaa.

Høit fra den fjærneste Banke
skinner et solhvidt Hus.
Se! Ogsaa derfra man drager
med Sang ud i Vaarens Brus.

Alt sanser i Lys og Lykke
helt ud til Himmelens Rand -
Aldrig vil du forlade
de blaanende Søers Land.

SLUTSEKTION

SLUTSEKTION

SEKTION:Sverrig

SEKTION:Carl Snoilsky

T:I Porcellænsfabriken
F:Hist paa Fabriken tit det var min Fryd
SIDE:53-54
NOTE:Gendigtning af Carl Snoilsky: <xref type="translation" poem="snoilsky2019072301"/>.

Hist paa Fabriken tit det var min Fryd
at se Arbejderskaren uden Lyd
udforme flinkt og let det bløde Ler
til Fade, Kander, Krus og meget mer.

Du Kande, som kun Hvidglasuren fik,
Dig søger med langt større Agt mit Blik,
end Vasen, gjort med Kunst for Fyrstens Hus;
jeg priser Dig, Du simple Fad og Krus.

Jeg agter disse tusind jævne Ting,
som inden kort vil spredes trindt omkring
til Haandværksmandens og til Bondens Bo,
hvor Møjen har sin knappe Maaltidsro.

Paa gavnløst Flitter har jeg set mig mæt;
dets tomme Pragt undværer Folkel let.
Men Held den Haand, der skaber tyst for dem,
de arbejdstrætte i de lave Hjem!

Js, Held og atter Held hver ukendt Mand,
der formed Skaalen, til hvis simple Rand
gaar varm og hastig mangen tørstig Mund,
naar Slidet har sin korte Hvilestund.

Ak, denne Haand, hvis Værk vi gaar forbi,
langt mere uundværlig er end vi,
som blæser Bobler blot af smukke Ord
til Luksus for de overmættes Bord.

O, den som kunde give Verset saa,
den simple Form, som tusinder forstaa,
den Form, som rummer kraftigt Hverdagsbrød,
og kender Overflod saa lidt som Nød.

O, tænk, at skabe i en salig Stund
det Bæger, der kan naa til hver Mands Mund,
øst fuldt ved Tidens dybe Brønd en Gang
for Tusinder, som tørster efter Sang.

SLUTSEKTION

SEKTION:Verner v. Heidenstam

T:Ønsket
F:Om Du, om bare du bestandig vandred
SIDE:55-56
NOTE:Gendigtning af Verner von Heidenstam: <xref type="translation" poem="heidenstam2019072401"/>.

Om Du, om bare du bestandig vandred
saa ung, som nu, Du Barn at hvidt og skært,
hvad saa, om alt i Verden sig forandred,
og Graven slugte alt, hvad jeg fik kært!

Fra Kirketaarnet Dødens Klokker klemte,
og mine Venner bæres stumme bort —
jeg vilde se Dig evigung at skæmte
med al den Tid, der maaltes os ssa kort.

Jeg vilde gribe Klokkens Reb og jage
Minutterne som hære til de sank,
om Du, naar Rebet gled fra Hænder svage
og stive Fingre, dog stod lige rank.

Mit Skæg fik graane over Kind og Hage,
og Ryggen bøjes, slukkes Øjets Sol,
om bare Du til Arnen kunde drage
med samme unge Haand den gamles Stol.

Om Du, om bare Du staar yngst og skrærest,
hvad er mig Vrimlen, hvor jeg gaar som Gæst!
Af alt, hvaa jeg i Verden elsked mest,
din Ungdom var det jo, der blev mig kærest.

SLUTSEKTION

SEKTION:Gustaf Frøding

T:Æventyrfortællersken
F:Kan du huske Ali Baba
SIDE:57-58
NOTE:Gendigtning af Gustaf Frödings: <xref type="translation" poem="froeding2019072401"/>.

Kan du huske Ali Baba,
kan du huske vor grønne
Syrengrotte, løvrig og sval,
hvor, mørk som den skønne
Fyrstinde af Saba,
og brunøjet, spænstig og smal,
Du sad og fortalte
og Billeder malte
fra Tusind og een Nats Æventyrsal.

Og Kjolen af Silke
Du arved af Arven
fra Mormors Dage
var mygeste Silke jeg saa;
af den, som med Tiden
ej bleges i Farven,
men ændres og omsys
til Døtre og Døtrenes smaa.

Hvor lifligt at læne 
sit Hoved mod Silken
og nyde hver Krumme
af Vidundersagaens Ord,
som Spurvene nyder
ved Traven, paa hvilken
det bedste de vide
er sat som paa Gæstebudsbord.

Kan Du huske Ali Baba,
og Røverne i Natten,
og Aanderne og Varmen
i Ørkenens brændende Sand;
kan Du huske Abu Hassan
med Tøflen i Ærmet,
Du Dronning af Saba
og Bagdad og Wak-Wak-Land?

SLUTSEKTION

SEKTION:Erik Axel Karlfeldt

T:<num>I.</num>Vildgræsset
F:Der gror i de gamle Skove en Urt
SIDE:59-60
NOTE:Gendigtning af Erik Axel Karlfeldts: <xref type="translation" poem="karlfeldt2019072301"/>.

Der gror i de gamle Skove en Urt
med blaagrønne, spæde Straa;
den vokser, dulgt af Grenenes Hang,
dybt under hvor Vindene gaa.

Det siges, kun faa har den skjulte set;
men den, som hver Sti forlod,
har maaske, mens han i Drømme gik,
den strejfet en Dag med sin Fod.

Da har han følt, som bag løvgrøn Mur,
sig stænget fra Verden ud;
og han og den skønne Dronning Natur
blev sammen Brudgom og Brud.

Ved hendes, den enes, ledende Haand,
han gik, som i mystisk Rus,
end dybere ind i det Æventyrland,
der drog ham med Toner og Sus.

T:<num>II.</num>Den yderste Dag
U:Ynglingen til Jomfruen:
F:Det var i Jordens sidste Vaar
SIDE:61-63

Det var i Jordens sidste Vaar,
Du blev mit Hjærte kær;
i Angest kom vor Sabbatstid,
og nu er Enden nær.

Den Hæg, hvis hvide Kvist Du bær,
skal aldrig langs vor Sti
strø ud sin rige Blomsterpragt
før alting er forbi.

Den sidste Lærke, som forstod
vor Lykkes Morgenrøst,
har lukket Næbbet før den fik
en Frostplet i sit Bryst.

og Leddet til den grønne Vang,
hvor Aftnens Stilhes gror,
er stængt med Evighedens Laas
for Kærlighedens Spor.

Vor Kærlighed var andres lig
i Hjærters lange Rad,
var dunkel Jord og Paradis,
var sorgfuld og var glad.

Alverdens Værk er skrøbeligt,
og Kærligheds især;
men tænk: fra Synd og Angers Graad
vor frelst vi med os bær.

Knap har jeg set Dig varm og rød
ført hen af Dansens Magt,
og knap har jeg endnu min Arm
omkring din Skulder lagt.

I Dug og Renhed uden Plet
og med et skyldfrit Bryst,
saa skal Du for Guds Aasyn staa,
Du Kornblomst i hans Høst.

Om jeg i Ørk og Øde skal
gaa som en hjemløs Aand,
Dig kan jeg overgive trygt
i Herrens Naades Haand.

SLUTSEKTION

SLUTSEKTION

T:[Efterord]
SIDE:64
TYPE:prosa

    Disse Digte gør — som literaturkyndige Læsere snart vil se — ikke Krav paa at opfattes som repræsenterende ae forskellige Forfatteres Egenartethed.  De er samlet ud fra Synspunktet: et vist indre Slægtskab.  Den Form, hvori de her fremtræder, er i nogle Tilfælde holdt nær op til den originale; i andre er der Tale om en ret fri Gendigtning.

{r:H. H.}

