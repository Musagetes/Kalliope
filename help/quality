T:Vurdering af gengivelse
<p>Kalliope indeholder mange tekster, og pålideligheden af gengivelserne er desværre svingende. For at sikre at de nøje korrekturlæste digte ikke skæmmes unødigt af de mere tvivlsomme gengivelser, bruges følgende metode:</p>
<p>For hvert eneste digt i Kalliope holder vi rede på, hvor mange gange teksten er blevet korrekturlæst, samt om en kilde er angivet.</p>
<p>Denne information kan af læseren bruges som en indikation af i hvor høj grad Kalliopes gengivelse af en tekst er pålidelig.</p>
<p>En gengivelse tildeles 1-5 point, afhængig af antallet af korrekturlæsninger, samt hvorvidt en kilde er angivet.</p>
<p>Disse udtrykker <i>ikke</i> på nogen måde en mening om digtet og er <i>ikke</i> en vurdering af indtasterens troværdighed.</p>
<p>Hvis du ønsker at hjælpe Kalliope med at korrekturlæse et digt og ikke finder fejl, må du meget gerne skrive dette i korrekturfeltet. Hvis du finder fejl, er rapportering af disse selvfølgelig også velkommen.</p>
