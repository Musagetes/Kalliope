<?xml version="1.0" encoding="ISO-8859-1"?>
<!DOCTYPE kalliopework SYSTEM "../../data/kalliopework.dtd">
<kalliopework id="1877" author="faber" status="incomplete" type="poetry">
<workhead>
   <title>Viser og Vers</title>
   <year>1877</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="faber1999071101">
<head>
   <title>Den tappre Landsoldat</title>
   <toctitle>Den tappre Landsoldat</toctitle>
   <indextitle>Den tappre Landsoldat</indextitle>
   <firstline>Dengang jeg drog afsted</firstline>
   <notes>
      <note>Kilde er <i>Den danske lyrik 1800-1870</i>, F. J. Billeskov Jansen (red.), Bd. 2, Reitzel, Kbh., 1967, pp. 232-233.</note>
   </notes>
   <quality>korrektur1,kilde,side</quality>
</head>
<body>
Dengang jeg drog afsted,
Dengang jeg drog afsted,
Min Pige vilde med,
Ja min Pige vilde med.
Det kan du ei min Ven!
Jeg gaaer i Krigen hen,
Og hvis jeg ikke falder, kommer jeg nok hjem igjen.
Ja var der ingen Fare, saa blev jeg her hos dig,
Men alle Danmarks Piger de stole nu paa mig.
Og derfor vil jeg slaaes som tapper Landsoldat.
Hurra, Hurra, Hurra!

Min Fader og min Moer,
Min Fader og min Moer
De sagde disse ord,
Ja de sagde disse Ord:
Naar dem vi stole paa
I Krigen monne gaae,
Hvem skal saa pløie Markerne og hvem skal Græsset slaae.
Ja det er netop derfor vi Alle maae afsted,
For ellers kommer Tydsken og hjælper os dermed.
Og derfor vil jeg slaaes som tapper Landsoldat.
Hurra, Hurra, Hurra.

Naar Tydsken kommer her,
Naar Tydsken kommer her,
Beklager jeg Enhver,
Ja beklager jeg enhver.
Til Peer og til Poul
Han siger »Du bis faul«,
Og skjælder man ham ud paa Dansk, saa siger han: »Hols Maul«.
For Folk, som taler alle Sprog, er det nu lige fedt,
Men Fanden heller inte for den, der kun kan eet;
Og derfor vil jeg slaaes som tapper Landsoldat.
Hurra, Hurra, Hurra.

Om Dannebrog jeg veed,
Om Dannebrog jeg veed,
Det faldt fra Himlen ned,
Ja det faldt fra Himlen ned.
Det flagrer i vor Havn,
Og fra Soldatens Favn,
Og ingen anden Fane har som den sit eget Navn.
Og den har Tydsken haanet og traadt den under Fod;
Nei dertil er vor Fane for gammel og for god.
Og derfor vil jeg slaaes som tapper Landsoldat.
Hurra, Hurra, Hurra.

Vi byde Fjenden Trods,
Vi byde Fjenden Trods,
Naar Kongen er med os,
Ja naar Kongen er med os.
Med draget Sværd han staaer,
Han snakker ei, men slaaer,
Saa dansk som han var ingen Konge her i mange Aar.
De lade, som de troer, at han inte meer er fri,
Og selv vil de dog ha' ham i det tydske Slaverie.
See derfor vil jeg slaaes som tapper Landsoldat.
Hurra, Hurra, Hurra.

For Pigen og vort Land,
For Pigen og vort Land
Vi kjæmpe alle Mand,
Ja vi kjæmpe alle Mand.
Og vee det udsle Drog,
Der elsker ei sit Sprog
Og ei vil offre Liv og Blod for gamle Dannebrog.
Men kommer jeg ei hjem til min gamle Faer og Moer,
Kong Fredrik vil trøste dem med disse hersens Ord:
Sit Løfte har han holdt, den tappre Landsoldat,
Hurra, Hurra, Hurra.
</body>
</poem>

<poem id="faber1999071102">
<head>
   <title>Juletræet</title>
   <toctitle>Juletræet</toctitle>
   <indextitle>Juletræet</indextitle>
   <firstline>Høit fra Træets grønne Top</firstline>
   <notes>
      <note>Dette er udgaven fra 1848 med titlen »Juletræet, Sang for Børn af P. Faber componeret for Pianoforte af E. Horneman«. Samme udgave endte i <i>Viser og Vers</i>. Visen kan dog være problematisk at synge, da der mangler en stavelse i 2. stofe, 1. vers. I senere tryk er samme verselinie ændret til den mere velkendte og velklingende »See, Børnlil, nu gaaer det godt«. Kilde: bla. Billeskov Jansen: <i>Den Danske Lyrik</i>, 1967.</note>
      <note>Se <a href="http://www.sa.dk/lak/saxo/jul/hoejt/historien.htm">Siden Saxo</a> for en anekdotisk baggrund for digtet.</note>
   </notes>
   <quality>korrektur1</quality>
</head>
<body>
Høit fra Træets grønne Top
Straaler Juleglandsen;
Spillemand, spil lystig op,
Nu begynder Dandsen.
Læg nu smukt din Haand i min,
Ikke rør ved den Rosin,
Først maa Træet vises,
Siden skal det spises.

Børnlil, nu gaaer det godt,
I forstaaer at trave,
Lad den lille Sine blot
Faae sin Julegave.
Løs kun selv det røde Baand,
Hvor du ryster paa din Haand!
Naar du strammer Garnet,
Qvæler du jo Barnet.

Peter har den Green saa kjær,
Hvorpaa Trommen hænger;
Hvergang han den kommer nær,
Vil han ikke længer.
Hvad du ønsker, skal du faae,
Naar jeg blot tør stole paa,
At du ei vil tromme,
Før min Sang er omme.

Anna hun har ingen Ro,
Før hun faaer sin Pakke:
Fire Alen Merino
Til en Vinterfrakke.
Barn! du blier mig alt for dyr,
Men da du saa propert syer,
Spare vi det atter,
Ikke sandt, min Datter?

Denne Fane ny og god
Giver jeg til Hendrik;
Du er stærk og du har Mod,
Du skal være Fændrik.
Hvor han svinger Fanen kjækt!
Børn! I skylde ham Respekt;
Viid det er en Ære:
Dannebrog at bære.

Træets allerbedste Ziir
Skal min William have;
Paa det blanke Guldpapiir
Maa du gjerne gnave.
Vær forsigtig og giv Agt,
Indenfor er Noget lagt,
Som du ei maa kramme,
Det er til din Amme.

O hvor er den blød og rar,
Sikken deilig Hue,
Den skal sikkre Bedstefa'er
Imod Frost og Snue;
Lotte hun kan være stolt,
Tænk jer, hun har Garnet holdt,
Det kan Hanne ikke,
Hun kan bare strikke.

Børn! nu er jeg bleven træt
Og I faaer ei Mere,
Moder er i Kjøkkenet,
Nu skal hun traktere.
Derfor faaer hun denne Pung,
Løft engang, hvor den er tung!
Julen varer længe,
Koster mange Penge.
</body>
</poem>

<poem id="faber1999071103">
<head>
   <title>Sangfuglene</title>
   <toctitle>Sangfuglene</toctitle>
   <indextitle>Sangfuglene</indextitle>
   <firstline>Dengang jeg var en lille</firstline>
   <quality>korrektur1</quality>
</head>
<body>
Dengang jeg var en lille,
En lillebitte En,
Jeg gjerne fange vilde
Hver Fugl, der sad paa Gren,
Og dem, der havde Stemme,
Jeg gjemte i et Buur,
Og Buret hang derhjemme
Paa Bedstefaders Uhr.

Næst Fuglene i Buret,
Der sang som til en Fest,
Næst Kukkeren i Uhret
Jeg syntes, jeg sang bedst;
Jeg var saa vel tilmode
Alt ved min egen Røst,
Jeg tro'de, at der bo'de
En Sangfugl i mit Bryst.

Men Kukkeren fik Nykker,
Den gav ei flere Kvæk,
Og Buret gik i Stykker,
og Fuglene fløi væk.
Hvor skal jeg Vished finde,
Thi selv jeg véd det ei,
Om den, der sad herinde,
Er fløiet samme Vei?
</body>
</poem>

<poem id="faber1999061104">
<head>
   <title>Julestemning</title>
   <toctitle>Julestemning</toctitle>
   <indextitle>Julestemning</indextitle>
   <firstline>Sikken voldsom Trængsel og Allarm</firstline>
   <quality>korrektur1</quality>
</head>
<body>
Sikken voldsom Trængsel og Allarm,
Det er koldt, og man maa gaa sig varm.
Lygten tændes Klokken Fire alt,
Det skal være Aften med Gevalt.
Midt paa Gaden sælges Træer og Frugt,
Se Butikken, hvor den straaler smukt!
Varer kan man faa i Tusindvis,
Tænk Dem bare, under Indkjøbspris.

Haandværksmanden han maa holde her,
Kunstneren har ogsaa sit Besvær,
Og hans Værker spredes vidt omkring,
Takket være Horneman og Bing!
Man af Kundskabsvæsnet daglig ser,
At Poeterne bli'er fler' og fler'.
Selv min lille bly, forfrosne Fugl
Kviddrer med i Dag, for det er Jul.

Pyntet smukt af en usynlig Haand,
Staar nu Træet dér med Lys og Baand,
Døren aabnes, og man strømmer ind,
Kredsen sluttes med begeistret Sind.
Børnene de hoppe rask afsted,
Bedstefader han er ogsaa med;
Lad os tage Del i deres Sang,
Brødre, vi var ogsaa Børn en Gang.

Juleaften, o hvor er Du sød,
Saa skal alle Folk ha'e Risengrød,
Æbleskiven bliver flittig vendt,
Gaasestegen er til Bag'ren sendt.
Bonden sidder tidlig ved sit Fad,
Sikken Guds Velsignelse af Mad;
Lænkehunden selv faar dobbelt Sul,
Den skal ogsaa vide, det er Jul.

Naar man ikke er en doven Krop,
Staar man Julemorgen tidlig op.
Klokken kimer, Gaden er saa glat,
Kirken lyser i den stille Nat.
Indenfor er Sang og festlig Fred,
Og man føler sig saa vel derved,
Allerhelst naar Præknen ikke du'r,
Thi saa faar man sig en lille Lur.

Op ad Dagen gaar man Byen rundt,
Trækket Veiret lidt, det er saa sundt,
Alle Folk er i den nye Stads,
Men om Aft'nen er der fint Kalads.
Gud velsigne den, som først opfandt
Det at lege Jul og give Pant.
Unge Pige, lad os lege Skjul,
Giv mig kun et Kys, det er jo Jul.

Du, som skjænkte os den skjønne Fest,
Hvad der baader os, det véd Du bedst,
Dog jeg har det Haab, at før jeg dør,
Du ei nægter mig en vis Favør.
Drei kun Universet helt omkring,
Vend kun op og ned paa alle Ting,
Jorden med, thi den er falsk og hul,
Rør blot ikke ved min gamle Jul.
</body>
</poem>
</workbody>
</kalliopework>
