CVS-TIMESTAMP: $Date$
VQ:korrektur1

I:jetsmark2001123001
T:Fædrelandssang
F:Duftende Enge og kornrige Vange
N:1819 (Strofe 1, 2, 4, 6)
N:Kilde er <i>Fest-Sange</i>, udg. af Arthur Arnholtz, Karl Clausen og Finn Viderø, 1947.
N:Bidrag fra Sven Sørensen
Q:kilde

Duftende Enge og kornrige Vange,
sølverblaa Vover om skovkranste Kyst,
gyngende Snekker og jublende Sange,
det er vort Fædrelands Vælde og Lyst.

Tit pløjer Dansken de fjerneste Bølger,
stundom han færdes i fremmede Land;
stedse dog Mindet om Danmark ham følger,
tryller ham sødt til dets elskede Strand.

Højt have Konger ved store Bedrifter,
Helte ved kjæk og berømmelig Færd,
Skjalde ved Sange, og Vise ved Skrifter
hævdet vort Danriges ældgamle Værd.

Retfærd og Frihed vort Løsen maa være;
dem ikkun hylder den nordiske Mand!
Fred om vor Hytte, og Skjold om vor Ære!
Himlen velsigne vor Drot og vort Land!


