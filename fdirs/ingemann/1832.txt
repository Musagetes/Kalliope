VQ:korrektur1
I:ingemann1832a0
T:Aftensang paa Taget
F:Over Hav og Bjerg og Flod

Over Hav og Bjerg og Flod
  Kom jeg hid fra Norden;
Ei hvad Hjertet hist forlod
  Finder det paa Jorden.

O, men her dog Øiet seer
  Hvad ved Codans Strømme
Aldrig uden Veemod meer
  Sjælen sig kan drømme.

Underfuldt er her at staae;
  Saligt her at hvile:
I hver Luftning Engle smaa
  Vifte og henile.

Stille Nat paa fremmed Tag!
  Flammebjerg ved Voven!
Velske Nattegaleslag
  Fra Lemoneskoven!

Nye Himmel! nye Jord!
  Nye Tryllestemmer!
Fryd, jeg drømte om i Nord!
  Nu jeg dig fornemmer!


I:ingemann1832a1
T:Afskeden 
U:Ved Ponte Molle
U:(Rom den 21de April 1819)
F:Ved Tiberbroen paa romersk Vei
K:rom

Ved Tiberbroen paa romersk Vei
  I vaarfrisk Morgen jeg staaer.
De velske Blomster fryde mig ei:
  I Dalen en Støvsky gaaer.

Dernede ruller en Reisekarm;
  Alt kjender jeg Mulens Gang.
Vemodigt Hjertet i fulde Barm
  Sig rører til Afskedssang.

Men Hjertet knuger for tungt mit Bryst;
  For Sang har Tungen kun Baand.
I Karmen blinke de Øine lyst;
  Der vinker nu Slør og Haand.

Hver Haand jeg kjender med Slør, med Ring;
  Jeg kjender de Øine, de Haar;
Jeg foer med de Skjønne saa vidt omkring,
  Farvel de mig hvisked igaar.

Endnu engang jeg dog hilse maa
  De Sjæle fra Hjemmets Land,
Maa række dem Afskedsblomster smaa,
  Om ei jeg dem følge kan.

Farvel, du Moder med livlig Hu!
  Farvel, du reisende Brud!
Farvel, du Barn, som leger endnu
  Og titter af Karmen ud!

Farvel, du høie, nordiske Mø!
  Farvel, du Søster saa from!
Tilsammen saae vi lyksalig Ø -
  Nu vender sig Hjulet om.

De Reisende rulle i Verden hen,
  Lig Rosenblade i Strøm.
Det Svundne kommer ei meer igjen;
  Snart er det en gammel Drøm.

Ved Tiberbroen jeg ene staaer
  Med Haanden paa trange Barm.
Paa Bakken med Bjælderne Mulen gaaer -
  Der flygter den Reisekarm.

Med Slør end vifte de Hænder smaa;
  Støv skjuler de Skjønne paa Vei:
En Taare jeg i deres Øine saae -
  Ak! hvorfor græder ei jeg?

N:Ingemanns note: »Til Familien <I>Bügel</I>, Moderen og de fire Døtre, i hvis Selskab jeg havde foretaget Reisen fra Rom til Neapel og tilbage til Rom.«
