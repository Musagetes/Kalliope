<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1832" author="ingemann" status="incomplete" type="poetry">
<workhead>
   <title>Smaadigte og Reiseminder</title>
   <year>1832</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="ingemann1832a0">
<head>
   <title>Aftensang paa Taget</title>
   <toctitle>Aftensang paa Taget</toctitle>
   <indextitle>Aftensang paa Taget</indextitle>
   <firstline>Over Hav og Bjerg og Flod</firstline>
   <notes>
        <note>Skrevet under opholdet på Capri sammen med fru Bürgel og hendes fire halvvoksne døtre i marts 1819.  Melodi af Heise.</note>
   </notes>
   <quality>korrektur1,korrektur2</quality>
</head>
<body>
Over Hav og Bjerg og Flod
  Kom jeg hid fra Norden;
Ei hvad Hjertet hist forlod
  Finder det paa Jorden.

O, men her dog Øiet seer
  Hvad ved Codans Strømme
Aldrig uden Veemod meer
  Sjælen sig kan drømme.

Underfuldt er her at staae;
  Saligt her at hvile:
I hver Luftning Engle smaa
  Vifte og henile.

Stille Nat paa fremmed Tag!
  Flammebjerg ved Voven!
Velske Nattegaleslag
  Fra Lemoneskoven!

Nye Himmel! nye Jord!
  Nye Tryllestemmer!
Fryd, jeg drømte om i Nord!
  Nu jeg dig fornemmer!
</body>
</poem>

<poem id="ingemann1832a1">
<head>
   <title>Afskeden</title>
   <subtitle>
      <line>Ved Ponte Molle</line>
      <line>(Rom den 21de April 1819)</line>
   </subtitle>
   <toctitle>Afskeden</toctitle>
   <indextitle>Afskeden</indextitle>
   <firstline>Ved Tiberbroen paa romersk Vei</firstline>
   <notes>
      <note>Ingemanns note: »Til Familien <i>Bügel</i>, Moderen og de fire Døtre, i hvis Selskab jeg havde foretaget Reisen fra Rom til Neapel og tilbage til Rom.«</note>
   </notes>
   <quality>korrektur1</quality>
   <keywords>rom</keywords>
</head>
<body>
Ved Tiberbroen paa romersk Vei
  I vaarfrisk Morgen jeg staaer.
De velske Blomster fryde mig ei:
  I Dalen en Støvsky gaaer.

Dernede ruller en Reisekarm;
  Alt kjender jeg Mulens Gang.
Vemodigt Hjertet i fulde Barm
  Sig rører til Afskedssang.

Men Hjertet knuger for tungt mit Bryst;
  For Sang har Tungen kun Baand.
I Karmen blinke de Øine lyst;
  Der vinker nu Slør og Haand.

Hver Haand jeg kjender med Slør, med Ring;
  Jeg kjender de Øine, de Haar;
Jeg foer med de Skjønne saa vidt omkring,
  Farvel de mig hvisked igaar.

Endnu engang jeg dog hilse maa
  De Sjæle fra Hjemmets Land,
Maa række dem Afskedsblomster smaa,
  Om ei jeg dem følge kan.

Farvel, du Moder med livlig Hu!
  Farvel, du reisende Brud!
Farvel, du Barn, som leger endnu
  Og titter af Karmen ud!

Farvel, du høie, nordiske Mø!
  Farvel, du Søster saa from!
Tilsammen saae vi lyksalig Ø -
  Nu vender sig Hjulet om.

De Reisende rulle i Verden hen,
  Lig Rosenblade i Strøm.
Det Svundne kommer ei meer igjen;
  Snart er det en gammel Drøm.

Ved Tiberbroen jeg ene staaer
  Med Haanden paa trange Barm.
Paa Bakken med Bjælderne Mulen gaaer -
  Der flygter den Reisekarm.

Med Slør end vifte de Hænder smaa;
  Støv skjuler de Skjønne paa Vei:
En Taare jeg i deres Øine saae -
  Ak! hvorfor græder ei jeg?
</body>
</poem>

<poem id="ingemann2012080801">
<head>
   <title>Menneskets Engle</title>
   <toctitle>Menneskets Engle</toctitle>
   <indextitle>Menneskets Engle</indextitle>
   <firstline>To Engle Smaa</firstline>
   <notes>
      <note>Bidrag fra Britte Rahbek, som tilføjer “En gave til religionshistoriker J. Ferdinand Fenger, mens han er på
rejse i Grækenland 1831, fra en tyrkisk lærd Mehemet Effendi. Jeg kender 9 melodier fra 1832-1935.”</note>
   </notes>
   <quality>korrektur1</quality>
</head>
<body>
   To Engle smaa
   Os følge, hvor vi gaa:
Usynlig de paa vore Skuldre hvile.
   Ved højre Kind
   Den ene titter ind
I Sjæl og Øje, naar vi kjærligt smile.

   Hver ærlig Id
   Han skriver op med Flid;
Hver Tanke, from og god, han tro bevarer.
   Hvert Palmeblad
   Han straks forsegler glad.
Hver Midnat han til Allah med den farer.

   Med strenge Flid
   Paa hver uærlig Id
Og paa hver ufrom Tanke ser den anden.
   Ved venstre Kind
   Han ser i Øjet ind
Og læser Brødens dunkle Skrift paa Panden.

   Hvad Ondt han saa,
   Han straks opskrive maa,
Dog tøver han en Stund med Seglets Gjemme.
  Raab til din Gud!
  Og Englen sletter ud,
Hvad angerfuld du bad din Gud forglemme.

   Men vender du
   Før midnat ej din Hu,
Og Angerstaaren ej dit Øje væder,
   Dit Syndebrev
   Forsegler han, der skrev;
Men Englen paa din højre Skulder græder.
</body>
</poem>
</workbody>
</kalliopework>
