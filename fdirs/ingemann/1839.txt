CVS-TIMESTAMP: $Date$
VQ:korrektur1
VN:Salomon (død ca. 930 f.Kr.) er den israelske konge, som tillægges <A V=bibel/hoej><i>Højsangen</i></a>. Sulamith er kvinden som besynges deri.

I:ingemann2002091901
T:Forerindring
TYPE:prosa

Den Sangkreds om <b>Sulamiths og Salomons Kjærlighed</b>, som her er stillet i Spidsen, er tildeels grundet paa Motiver af ,,Høisangen'', hvori jeg, med Herder, alene seer Fragmenter af Hebræernes erotiske Poesie. I den Følge, hvori disse Sange ere opstillede, kunne de betragtes som et sluttet Heelt, medens de tillige forudskikkes som Forspil til det dramatiske Æventyr: <b>Salomons Ring</b>. De orientalske Traditioner om Kong Salomons grublende Aand og Lysmagiens Kulmination i hiin Tryllering have her tilbudt Digtningen Stof og Former for hiin Natur- og Verdensherredømmets Idee, der som en Anelse af den høieste Sandhed gjennemstraaler Morgenlandets Sagnverden. Den Typus nemlig paa den sande Natur- og Aandebehersker, man undertiden har villet see i Skriftens Kong Salomon, vil maaskee snarere og langt fuldstændigere fra et poetisk Standpunkt kunne sees afpræget i Sagnenes eventyrlige Billeder. Der aabenbarer dog Ideen sig kun i Farveskjæret af alle de Illusioner, den orientalske Speculation og Magie er saa riig paa, og med den Tendents til Forvexling af Livets og Aandens lavere og høiere Sphærer, som selv Propheternes meest begavede Landsmænd i det gamle Testaments Tider altid heldede til. I Salomonsringens hemmelighedsfulde Indskrift, med Natur- og Aandeherredømmets formeentlige Kraft, synes Østens Mager med en uvilkaarlig anelsesfuld Higen at have stirret paa Tegnet og Billedet af hiint Verdensgaadens Løsningsord, der først i sin levende Manifestation skulde hæve til sand aandelig Virkelighed, hvad Alverdens Viisdom forskede efter og drømte om. Selv hvor hine Drømme henfare, som Æventyr-Billeder, bliver den dybere Betydning dog tilbage og sammensmelter med Sandheds-Anelsen i Propheternes Syner og den store Forventningssang, der gjennemtoner Oldtiden. De Sagn, der i dette Digt ere benuttede og satte i Forbindelse med Grundideen, findes hos den arabiske Historieskriver <b>Ibn Kessir</b> samt i det maaskee oprindelige persiske <i>,,Suleimanname''</i> og ere meddeelte af v. Hammer i ,,Rosenöl oden Sagen und Kunden des Morgenlandes. Stuttgard und Tübingen 1813.'' Som mine Kilder maa jeg endelig ogsaa nævne Salomons Ordsprog, Prædikerens Bog og de Kong Salomon tillagte Psalmer. For at betegne Digtets Hovedcharacteer, som Æventyr, har jeg beholdt det arabiske Sagn-Costume. Om Digtets Indhold selv vil jeg endnu kun tillade mig at erindre, at den Nekromanten Sihrtschin tillagte Idee-Nihilisme er ældre i Verden, end Kong Salomon, og - hvad der i Digtet selv er antydet - tilhører ,,Fohismens'' hemmelige Lærdomme, samt at Motivet til denne dæmoniske Skikkelse er at søge i hiin Dødens og den speculative Selvopløsnings gamle ældgamle Kilde. Den Almuekrønikerne om Kong Salomon tilhørende Biperson Marcolfus er her kun medtaget som en Afleder af den platforstandige og prosaiske Betragtning, hvis forstyrrende Indgribelse i Phantasieverdenen kun kan hæves ved af Digtningen selv at indrømmes sin underordnede Plads. Iøvrigt anseer jeg det for overflødigt her iforveien nærmere at betegne Læseren det Standpunkt, hvorfra denne Digtning beskues, da dens Indtryk dog fornemmelig vil beroe paa det subjective Lys, hvori den sees, og det Phantasiespeils Hovedretning, hvori dens Billeder opfattes.

    <small>Sorøe, i Marts 1839.</small>

                                                         B. S. Ingemann.


H1:Salomons Ungdomskjærlighed eller Sulamiths og Salomons Sange

I:ingemann2002091902
T:I
U:Salomons Morgensang i Palmelunden
TI:Salomons Morgensang i Palmelunden
TOC:I. Salomons Morgensang i Palmelunden
F:Freidig er min Gang

Freidig er min Gang
Gjennem Palmernes Skygge:
Bjergene skal høre min Morgensang,
Og Dalene udraabe min Lykke.

Mægtig er min Færd,
Og lyksalig min Gjerning:
Han er hos min Side, som Verden bær
Og ruller alle Skjæbnernes Tærning.

Herligt er mit Værk
I den Mægtiges Skygge:
Bygger ei hans Haand paa min Borg fuldstærk,
Forgjæves alle Mestere bygge.

Freidig skal mod Sky
Mine Øienlaag hæves:
Vaager ikke han over Land og By,
Skal Vægterne kun vaage forgjæves.

Lykken farer hen -
Ingen Hvile sig under;
Jeg har hos min Side den skjulte Ven;
Han giver mig det Alt, mens jeg blunder.


I:ingemann2002091903
T:II
U:Sulamiths Sang i Viinhaven
TI:Sulamiths Sang i Viinhaven
TOC:II. Sulamiths Sang i Viinhaven
F:Jeg har hørt paa Gihon hvad Hyrder sang

Jeg har hørt paa Gihon* hvad Hyrder sang -
Fra Fyrstens deilige Haar flød Salvelsens Strømme.
Han nedsteg fra Bjerget, og høi var den Salvedes Gang -
Ret aldrig viger han meer fra Sulamiths Drømme.

Under Bjerget stod jeg ved Klippens Fod;
De førte Bathsebas Søn til Sangkongens Sæde.
Blandt min Moders Børn mellem Festsangens Piger jeg stod;
Min Tunges Røst var dog stum, som Sulamiths Glæde.

Jeg stod fiernt og skjulte min røde Kind:
Hos Klippen traf mig et Glimt af Salomons Øie.
Med det ene Glimt fløi et Solhav i Sjælen mig ind:
Nu dandser Sulamiths Fod paa Rankernes Høie.

*) Bjerget udenfor Jerusalem, hvor Salomon blev salvet.


I:ingemann2002091904
T:III
U:Sulamiths Sang i Skovduelunden
TI:Sulamiths Sang i Skovduelunden
TOC:III. Sulamiths Sang i Skovduelunden
F:Jeg sidder bag Viingaardens Hegn, naar Dagen er heed

Jeg sidder bag Viingaardens Hegn, naar Dagen er heed;
Jeg svaler mig Kinden i Viinløvsalenes Skygger.
Naar Solen daler, gaaer jeg til Flodbredden ned;
Jeg staaer i Kildernes Lund, hvor Skovduen bygger.

Jeg hørte bag Viingaardens Hegn hvad Droslerne sang;
Jeg lytted i Kildernes Lund til Skovduens Klage.
Glad Droslen qviddred: saae du den Herliges Gang?
Og Duen klaged: ak! aldrig kom han tilbage!

Men Sulamith synger: jeg saae den Herliges Gang!
Og Sulamith jubler: O! vist han kommer tilbage!
Min Viinløvsal han elsker og Droslernes Sang;
Ham lokker ogsaa til Lunden Skovduens Klage.


I:ingemann2002091905
T:IV
U:Sulamiths Sang i Skoven
TI:Sulamiths Sang i Skoven
TOC:IV. Sulamiths Sang i Skoven
F:Abildtræet i Skoven staaer

Abildtræet i Skoven staaer
Herligst i grønne Sale.
Herligst blandt Zions Sønner gaaer
Min Elskede med det favre Haar
Gjennem Genezareths Dale.
- Men Kjærlighed gjør mine Kinder blege.

Abildfrugten har Saft fuldsød,
Gløder i Skovens Skygge.
Min Elskedes Kind har lifligst Glød;
Hans Pande bærer Guldkronen rød,
Straaler med feireste Smykke.
- Men Kjærlighed gjør mine Kinder blege.

Abildtræet, jeg drømte om,
Blev til min Hjertenskjære;
Lifligt i Skovens Helligdom
Det favreste Billed til mig kom -
Grenene vilde mig bære.
- Men Kjærlighed gjør mine Kinder blege.


I:ingemann2002091906
T:V
U:Sulamiths Sang i Ørkenen
TI:Sulamiths Sang i Ørkenen
TOC:V. Sulamiths Sang i Ørkenen
F:Jeg vil bøie mit Hoved imod hans Bryst

Jeg vil bøie mit Hoved imod hans Bryst
Og min Kind mod hans Hjertekammer.
I hans Blik vil jeg dukke min Sjæl med Lyst
Og vugges i Livets Flammer.

Hans Paulun er et Tempel med Myrrhaduft;
Som Propheters hans Røst mig klinger.
Naar han sukker, faae Paradiistanker Luft
Og flyve med Englevinger.

Mine Kinder har Middagens Straaler brændt
Naar jeg gik gjennem Ørkner golde.
Mod den stigende Sol var mit Aasyn vendt
Og mod hans Pauluners Volde.

Jeg er dunkel, som Druen, der blusser rød
Paa mit Bjerg over Kedars Vænge;
Dog han elsker de mørkladne Kinders Glød
Som Rosen fra Sarons Enge.


I:ingemann2002091907
T:VI
U:Sulamiths Sang mellem Blomsterne
TI:Sulamiths Sang mellem Blomsterne
TOC:VI. Sulamiths Sang mellem Blomsterne
F:Jeg er ,,Rosen fra Saron'', Salomons Lyst

Jeg er ,,Rosen fra Saron'', Salomons Lyst,
Naar hans Blik til mit Øie sig klæber:
Hans Bryst har bævet mod Sulamiths Bryst,
Og hans Læber mod Sulamiths Læber.

Naar jeg hører hans Navn i Hyrdernes Sang
Og hans Hæder paa Jomfruers Tunger,
Min Mund er stum; men min Tanke har Klang,
Og i Sulamiths Hjerte det sjunger.

I dit Navn er der Storhed, Skjønhedens Søn!
Derfor elske dig Libanons Piger;
Den Sjæl, som elsker dig høiest iløn,
Kun til Roser og Lillier det siger.
 

I:ingemann2002091908
T:VII
U:Salomons Sang med Brevduen
TI:Salomons Sang med Brevduen
TOC:VII. Salomons Sang med Brevduen
F:Der flyver en Due fra Bjerg til Dal

Der flyver en Due fra Bjerg til Dal
Med Blomster under sin Vinge.
Den kommer fra Sulamiths Viinløvsal;
Til Salomons Haand skal den Blomsterbrevskabet bringe.

Velkommen, du Budskab med Engleflugt!
Velkommen, Sulamiths Due!
Dit Vingeslag klapprer i Luften smukt,
Og liflig er Kjærlighedsfuglens Flagren at skue.

Jeg løser fra Vingen dit Blomsterbrev
Med Duft fra salige Dage.
Paa Palmeblad Sulamiths Priis jeg skrev -
Flyv, Kjærlighedsfugl, med min Høisangs Blomster tilbage!


I:ingemann2002091909
T:VIII
U:Salomons Sang paa Viinbjerget
TI:Salomons Sang paa Viinbjerget
TOC:VIII. Salomons Sang paa Viinbjerget
F:Jeg min Sjæl vil husvale

Jeg min Sjæl vil husvale
Hvor den deiligste Rose fra Saron groer:
Der er lifligt i Sulamiths Viinløvsale;
Der er skjønt, hvor min Elskede boer.

Der er venligt at bygge,
Der er Fred, hvor hun hviler i stille Blund:
Jeg vil bygge Paluner i Bjergets Skygge;
Jeg vil drømme i Kjærligheds Lund.

Lad din Røst mig husvale!
Lad din Sang mig opvække ved Morgenrød!
Jeg vil hvile min Sjæl i de grønne Sale
Og mit Hoved i Sulamiths Skjød.


I:ingemann2002022404
T:IX
U:Sulamiths Sang i Viingaardshytten
TI:Sulamiths Sang i Viingaardshytten
TOC:IX. Sulamiths Sang i Viingaardshytten
F:Fornam jeg en Klang?

    Fornam jeg en Klang?
    Blev jeg vakt af en Cither?
    Var det <b>ham</b>, der sang
    Ved mit Vinduesgitter:
    ,,Vogn op og kom ud,
    Min deilige Brud!'' -
Ak! var det kun Sulamiths Drømme!

    Saa lifligt det klang:
    ,,Nu er Vinteren omme -
    Nu med Fløitesang
    Vore Drosler gjenkomme -
    Kom ud! det er Vaar!
    Vor Nattergal slaaer -''
Ak! var det kun Sulamiths Drømme!

   
I:ingemann2002022401
T:X
U:Salomons Sang i Viinhaven
TI:Salomons Sang i Viinhaven
TOC:X. Salomons Sang i Viinhaven
F:Er du vaagen? Elskede! Favre, stat op!

Er du vaagen? Elskede! Favre, stat op!
Kom herud, min Deilige! Vinteren flyede:
Det ei regner meer; see! hver Blomst har Knop;
Det blev Sommer inat før det gryede.

Vore Turtelduer alt kurred i Lund;
Der er Viinfrugtblomster med duftende Blade.
Det er Sangens Tid; det er Elskovs Stund:
Alle Fuglene qviddre saa glade.

Er du vaagen? Elskede! Due, min Lyst!
Lad mig see din Skikkelse, høre din Stemme!
Din Gestalt er yndig og sød din Røst,
Du min Fugl, som blandt Klipper har hjemme!


I:ingemann2002022405
T:XI
U:Sulamiths Sang bag Gitteret
TI:Sulamiths Sang bag Gitteret
TOC:XI. Sulamiths Sang bag Gitteret
F:Det er ingen Drøm. Jeg hører hans Røst

Det er ingen Drøm. Jeg hører hans Røst.
Som en Raa paa Bjerget min Elskede springer;
Som en Hjort i Skoven med Sommerlyst
Over Viinhavers Hegn han sig svinger.

Det er ham, som staaer ved Huusranken der;
Han opklavrer alt til mit Vinduesgitter.
Det er ham. Jeg seer dig, min Hjertenskjær!
Gjennem Vindvet min Elskede titter.

Det var ham, der ned fra Gitteret sprang;
Det er ham, der vinker, hvor Hegnet nedfalder.
Det var ingen Drøm: jeg har hørt hans Sang.
Det er Sommer; min Elskede kalder.


I:ingemann2002091910
T:XII
U:Salomons Sang blandt Nomaderne
TI:Salomons Sang blandt Nomaderne
TOC:XII. Salomons Sang blandt Nomaderne
F:Stiig ned fra dit Bjerg! du Favre, kom hid!

Stiig ned fra dit Bjerg! du Favre, kom hid!
Er du ei med min Elskovs Veie fortrolig?
Følg Hjordenes Spor og vogt dine Kid
          Ved Hyrdernes Bolig!

Jeg hørte din Sang; mig smelted din Røst:
Med dit Blik fløi din Sjæl til Festernes Konning.
Kom hvil nu din Kind ved Festkongens Bryst,
          Min Kjærligheds Dronning!

Jeg sidder ei meer paa Thronen af Guld;
Jeg nedsteeg fra mit Slot til Hyrdernes Enge.
Jeg hviler i Telt paa Gedernes Uld
          I Hjordenes Vænge.

Mit Telt er opreist, hvor Hyrderne sov;
Mit Paulun har jeg smykket festlig, men ene:
Jeg bar til mit Leie Narder fra Skov
          Og Myrrhaduft-Grene.

- Nedspringer fra Bjerg Gazellen mod Vang?
Eller flyver en Fugl fra Libanons Skygger?
Letflyvende Bjergmø! skjøn er din Gang,
          Hvor Længselen bygger.


I:ingemann2002022402
T:XIII
U:Salomons Sang i Teltdøren
TI:Salomons Sang i Teltdøren
TOC:XIII. Salomons Sang i Teltdøren
F:Hun sover derinde

        Hun sover derinde;
        Det er lifligt at skue.
Du er deilig i Blunden, min Elskovs Veninde!
        Sov sødt, du min Kjærligheds Due!

        Hun drømmer i Blunden:
        Jeg kan see hende smile.
Du er skjøn, naar du drømmer med Smilet om Munden -
        Drøm sødt! Jeg bevogter din Hvile.

        Smaakid i det Grønne!
        Jeg besværger Jer, tier!
For min Kjærligheds Skyld, vækker ikke min Skjønne!
        Vær stille, I surrende Bier!

        Jeg beder Jer, Bække!
        Jeg besværger Jer, Strømme!
For min Kjærligheds Skyld, vil I ei hende vække -
        Forstyr ei min Elskedes Drømme!


I:ingemann2002091911
T:XIV
U:Salomons Sang i Gilead
TI:Salomons Sang i Gilead
TOC:XIV. Salomons Sang i Gilead
F:Din Deilighed staaer for min Sjæl hver Stund

Din Deilighed staaer for min Sjæl hver Stund;
Din Skjønheds Speil er al Verdens Pryd for mit Øie:
Dit Billed jeg seer paa Mark og i Lund,
Og hvor Gedernes Hjord nedstiger fra Gileads Høie.

Din Haarpragt mig glindser, hvor Hjorde flye;
Jeg seer dit Klædebons Flig, hvor Svanerne Svømme.
Jeg skimter dit Slør i Bjergtaagens Sky;<note>skimter] skjmter</note>
Om din Skikkelse synes Himmel og Jord mig at drømme.

Din Tale jeg hører i Fuglens Røst;
Dit Blik mig tindred, naar Nattens Stjerner opstege.
Jeg skuer dit hvide, bølgende Bryst,
Naar paa Mark mellem Lillier Tvillingekiddene lege.

Granatæblet skiller min Haand ei ad,
Mit Øie seer jo din Kind, der rødmer bag Sløret.
Ei Skjoldenes Taarn i Sangkongens Stad
Er mig skjønt som din Hals med Kjæden hos Perlemorsøret.

Naar Svalingen lufter fra Palmers Lund,
Jeg gaaer til Sulamiths Bjerg til Rankernes Høie,
Din Deilighed seer min Sjæl i hver Stund;
Hvor mit Blik saa henflyver, staaer mig dit Billed for Øie. 


I:ingemann2002091912
T:XV
U:Salomons Sang paa Bjergstien
TI:Salomons Sang paa Bjergstien
TOC:XV. Salomons Sang paa Bjergstien
F:Jeg paa Libanon stod

        Jeg paa Libanon stod -
Paa Bjerget stod jeg ved Sulamiths Side:
Al Verdens Herlighed laae ved min Fod -
Nu min Sjæl vil favne al Verdens Skjønhed saa vide.

        Kom, min herlige Brud!
Flyv med mig, Due fra Libanons Høie!
Med Ørnen flyv over Bjergene ud!
See! den store Herligheds Speil er Kjærligheds Øie.

        Hist paa Amanas Bjerg -
Paa Hermons Top over Sky vil vi dvæle!
Hvor Løven skræmmer den flygtende Dværg
Og hvor Pantherdyret forfærder Hyrdernes Sjæle.

        Over Bjergenes Sky
Skal Løven see mig ved Sulamiths Side;
Og Pantherdyret skal see os og flye -
Men vor Sjæl skal favne al Verdens Skjønhed saa vide.


I:ingemann2002022406
T:XVI
U:Salomons Sang paa Hermon
TI:Salomons Sang paa Hermon
TOC:XVI. Salomons Sang paa Hermon
F:Med Bjergmøen gaaer jeg paa Løvernes Sti

Med Bjergmøen gaaer jeg paa Løvernes Sti.
Som Gazellens er Sulamiths Øine milde;
Et Flammevæld dog glimter deri:
Det sprang fra Sjælens tillukte Kilde.
        - Maanen skinner paa Bjerget.

O! skjøn er din voxende Elskov, min Brud!
Hvad er Viinhøstens Frugt mod din Blomsterlæbe!
Du aander Ord som Foraarsdug ud;
Som Dug paa Ørk ved min Sjæl de klæbe.
        - Maanen skinner paa Bjerget.
   
Du elsker og bæver i Elskerens Arm -
Du mig flyer, min Gazel med de Øine milde!
En tillukt Hauge blev mig din Barm,
Dit Hjertes Dyb en beseglet Kilde.
        - Maanen skinner paa Bjerget.

Den lukkede Have har Balsam fuldsød;
Der er Dale med Lillier blandt Marmorbuer;
Der rødmer skjult Granatæblets Glød;
Der dufter Myrrha hos Copherdruer.
        - Maanen skinner paa Bjerget.

Det lukkede Væld er en levende Strøm;
Det er Kilden, som springer med Livets Vande.
- O! blev til Liv min Paradiisdrøm?
Nedsank til Lilliernes Dal min Pande?
        - Maanen skinner paa Bjerget.


I:ingemann2002022407
T:XVII
U:Salomons Sang mellem Bjergene
TI:Salomons Sang mellem Bjergene
TOC:XVII. Salomons Sang mellem Bjergene
F:Dvæl, Elskede! dvæl!

    Dvæl, Elskede! dvæl!
    Har jeg voldet dig Smerte?
    Du har rørt min Sjæl;
Din Taare har smeltet mit Hjerte.
- Nu gløde Bjergenes Toppe.

    Bliv, Elskede! bliv!
    Vær ei bange, min Due!
    Du blev Ørnens Viv;
Dog skjælv ei for Solfuglens Lue!
- Nu gløde Bjergenes Toppe.
   
    Med Maanen jeg fløi
    Over Bjergenes Høie;
    Paa vor Elskovs Høi
Mig smelted et Blik af dit Øie.
- Nu gløde Bjergenes Toppe.

    Min herlige Brud!
    Vil dit Blik mig anklage?
    Flyv mod Solen ud!
Du Ørnens høihjertede Mage!
- Nu gløde Bjergenes Toppe.


I:ingemann2002091913
T:XVIII
U:Sulamiths Sang i hendes Moders Huus
TI:Sulamiths Sang i hendes Moders Huus
TOC:XVIII. Sulamiths Sang i hendes Moders Huus
F:Paa mit Leie jeg ledte i Nætter lange

Paa mit Leie jeg ledte i Nætter lange -
Jeg ledte om ham, min Sjæl har kjær;
Om den Elskede søgte mit Øie bange:
Men jeg fandt ham ei. Den Elskede var mig ei nær.

Og jeg sagde: nu vil jeg staae op og lede;
Til Staden jeg gaaer i Maanens Skjær,
Og i Stjernelys vil jeg min Favn udbrede;
Paa de dunkle Veie søger jeg ham, jeg har kjær.

Jeg stod op, og jeg løb gjennem dunkle Stræder;
Der Vægterne stod med blanke Spær:
Og jeg spurgte dem: veed I for hvem jeg græder?
Har I seet ham? siig, hvor skued I ham, jeg har kjær?

Og jeg løb fra den truende Vægterskare -
Og see! - han, jeg drømte fjern, var nær;
Og jeg greb ham; min Haand lod hans Haand ei fare.
Til min Moders Huus henbar han mig - han, jeg har kjær.


I:ingemann1839a0
T:XIX
U:Sulamiths Sang paa Løibænken
TI:Sulamiths Sang paa Løibænken
TOC:XIX. Sulamiths Sang paa Løibænken
F:Jeg er syg af Kjærlighed. See! jeg har drømt, men ei sovet

Jeg er syg af Kjærlighed. See! jeg har drømt, men ei sovet.
Jeg er syg af Længsel; jeg ligner det knækkede Siv.
Min Sjæl er bleven med Savn trolovet -
Kom, Elskede, kom! med din Haand mig Husvalelse giv!

Din venstre Haand være under mit Hoved!
Din Høire omfavne Sulamiths Liv!
Jeg er syg af Elskov. Om dig har jeg drømt, men ei sovet -
Jeg er syg af Længsel! kom, støt det knækkede Siv!


I:ingemann2002091914
T:XX
U:Sulamiths Sang ved Murene
TI:Sulamiths Sang ved Murene
TOC:XX. Sulamiths Sang ved Murene
F:Jeg sov; men min Sjæl var vaagen

Jeg sov; men min Sjæl var vaagen:
Tys! det er min Elskedes Røst;
Han banker paa Vindueslaagen:
,,Her er jeg, min Due, min Lyst!
Luk op! hør Længselen raaber!
O! hør mit Kjærlighedssuk!
Mit Hoved drypper af Skyens Dug,
Mine Lokker af Nattens Draaber.

Min Kjortel jeg hang paa Hækken,
Og her er saa koldt at staae.
Min Fod har jeg tvættet i Bækken;
Skal atter i Sumpen jeg gaae?''
Paa Klem stod Vindueslaagen;
Jeg saae den Elskedes Haand -
Brat Hjertet sprængte mit Midiebaand:
Jeg var rørt, og min Sjæl var vaagen.

Jeg vilde min Dør oplukke:
Og sprang jeg fra Leiet brat;
Men Elskerens Kjærlighedssukke
Forstummed i Taagernes Nat.
Oplukt var Hjertet og Døren;
Men fjernt gik Elskerens Vei.
Jeg søgte, ak! men jeg fandt ham ei -
Jeg ham søgte med Sjæl og Øren.

Jeg lytted, jeg ledte længe;
Jeg raabte paa Taagers Vei.
Min Røst til hans Sjæl vilde trænge;
Den Elskede svared mig ei.
Paa Muren Vægterne ligge -
- Af Nød og Blussel jeg døer -
De slog mig blodig, de rev mit Slør* -
Jeg forgaaer; - men han veed det ikke.

*) Det største Tegn paa Skændsel og Foragt for Østerlænderinden.


I:ingemann2002091915
T:XXI
U:Sulamiths Sang paa Libanon
TI:Sulamiths Sang paa Libanon
TOC:XXI. Sulamiths Sang paa Libanon
F:O! var du min Broder!

        O! var du min Broder!
O! havde du diet min Moders Bryst!
Da vilde jeg raabe med freidig Røst
        Og kalde dig hjem til vor Moder

        Min Sjæl skulde atter
Udflyve i Mulm og i Stjerneskjær;
Paa Torvet jeg kyssed min Hjertenskjær
        Og kaldtes ei Skjændselens Datter.

        Jeg skulde dig qvæge
Med Viin og med Most, hvor min Moder boer;
Lyksalig jeg lytted til Viisdomsord,
        Din Tale min Sjæl skulde læge.

        - - Ak! nei dog - o, Smerte!
For Broderen brast ikke Slørets Baand.
- Læg under mit Hoved din venstre Haand!
        Omfavn med den høire mit Hjerte!


I:ingemann2002091916
T:XXII
U:Sulamiths Sang paa Brudekarmen
TI:Sulamiths Sang paa Brudekarmen
TOC:XXII. Sulamiths Sang paa Brudekarmen
F:Hvo er hun, som kommer fra Ørkenen ud

Hvo er hun, som kommer fra Ørkenen ud,
Som en Sol gjennem Viraksskyer?
Det er Ørkenens Datter, Salomons Brud -
Hør! Sulamiths Navn gjenklinger i Salomons Byer.

Hvo er han, som kommer i Herlighed ud
Fra Jerusalems Port med Ære?
Det er Sangkongens Søn: han møder sin Brud;
Mod Sulamiths Bjerg ham Israels Vældige bære.

Han har Brudgomskronen paa salvede Haar;
Af sin Moder blev Sønnen kronet*.
Ved hans Bærestol Zions Herlige gaaer;
Paa Purpur og Guld paa Hjerternes Festdag han troned.

O! gaaer ud, Jerusalems Døttre! gaaer ud!
See! min Brudgom de til mig bære.
Jeg er Ørkenens Datter, Salomons Brud -
See! Kjærligheds Konge møder sin Dronning med Ære.

*) Israelitisk Bryllupsskik.


I:ingemann2002091917
T:XXIII
U:Sulamiths Sang i Dronninghaven
TI:Sulamiths Sang paa i Dronninghaven
TOC:XXIII. Sulamiths Sang i Dronninghaven
F:Kom, Høilandets Vinde!

        Kom, Høilandets Vinde!
        Kom, Luftning fra Nord!
Kom, Pust, som fra Sydens Havdyb oprinde!
Kom ned til min Have, I viftende Vinde!
        Drys Balsam paa Lilliernes Jord!

        O! gid han vil komme
        I Svalingens Stund!
Kom, Elskede! Dagens Færsel er omme.
Det lufter i Haven. O! gid han vil komme
        Til Kilden i Kjærligheds Lund!


I:ingemann2002022403
T:XXIV
U:Salomons Sang i Dronninghaven
TI:Salomons Sang i Dronninghaven
TOC:XXIV. Salomons Sang i Dronninghaven
F:Jeg kommer i Haven

        Jeg kommer i Haven,
        Min Bjergpige-Brud!
Blandt Balsam og Myrrha leer jeg ad Graven -
Beruser Jer, Venner! - jeg tømmer i Haven
        Beruselsers Lystbæger ud.

        Alt Liv jeg omfatter,
        Min Bjergpige-Brud!
Jeg favned Kong Pharaos deilige Datter -
I Skjønhedens Favntag alt Liv jeg omfatter.
        Jeg tømmer mit Livsbæger ud - - 


I:ingemann2002091918
T:XXV
U:Sulamiths Sang paa Bjergstien
TI:Sulamiths Sang paa Bjergstien
TOC:XXV. Sulamiths Sang paa Bjergstien
F:Bort, bort! - jeg vil flye

        Bort, bort! - jeg vil flye;
        Jeg mit Aasyn vil skjule.
Jeg vil flye til Bjerget, til Libanons Sky,
Til Schakalens og Tigerens Hule.

        Hvor er du, min Ven!
        O! din Aand er bortfaret;
Det er kun din Skygge, her sværmer igjen:
Kun din Herligheds Gjenfærd blev sparet.

        Den Røst var ei hans -
        Det var Gjenfærdets Stemme;
Det var ei hans Øines fredsalige Glands -
O! hans Sjæl kan ei Sulamith glemme.

        Jeg saae det - O! nei -
        Var du midt blandt de Drukne?
Var det dig, jeg saae paa de Troløses Vei? -
- O! var før mine Øine udstukne!


I:ingemann2002091919
T:XXVI
U:Sulamiths Sang blandt Bjergpigerne
TI:Sulamiths Sang blandt Bjergpigerne
TOC:XXVI. Sulamiths Sang blandt Bjergpigerne
F:Jeg besværger Jer, Piger!

        Jeg besværger Jer, Piger!
Jeg besværger Jer, Libanons Døttre smaa!
        O! siger mig, siger,
    Om I min Elskede saae!

        Hvorfor flygter I bange?
Jeg er syg, men af Kjærlighed, Piger smaa!
        Stands ei Eders Sange!
    Sig mig kun, om I ham saae!

        O! I saae vist hans Øie -
Det var kjærligt, som Duens ved Bækkens Væld;
        Og Panden, den høie,
    O! den var stolt som et Fjeld.

        O! I saae vist hans Lokker -
De var krusede, sorte, som Ravnens Fjær.
        Sneelilliens Klokker
    Ligne hans Kinder i Skjær.

        Men hans Kind kunde gløde
Som mit Mandeltræes Blomst i sit Balsambed.
        - Granatæbler röde
    Ligned han Sulamiths ved. -

        Og hans Fod var som Lillien;
Og hans Hænder - de skinned som Elfenbeen.
        Paa Marmorbads-Tillien
    Ligned han Marmorets Steen.

        Og hans Læber, de røde -
Har I seet dem, I glemmer dem aldrig meer.
        De Læber var søde -
    Aldrig jeg mere dem seer.

        - O! I græde, Smaapiger!
Hvorfor græder I, Libanons Døttre smaa!
        O! siger mig, siger,
    Om I min Elskede saae!


I:ingemann2002091920
T:XXVII
U:Sulamiths Sang paa Bjergene
TI:Sulamiths Sang paa Bjergene
TOC:XXVII. Sulamiths Sang paa Bjergene
F:I spørge mig om min Elskedes Navn

I spørge mig om min Elskedes Navn
Og hvorfor min Ven er bortgangen.
I spørge: hvorhen han veeg fra min Favn -
I vil søge ham med mig. I prise min Skjønhed i Sangen.

O! stolt er hans Ry, og herligt hans Navn -
I sin Have er han nedgangen;
Der hviler han sig i Balsambedfavn -
Men paa Tigerens Bjerg vil jeg prise hans Troskab i Sangen.

Jeg har ham endnu. Jeg har ham jo her:
Fra min Sjæl hans Billed ei viger;
Min Elskedes Sjæl har evig mig kjær -
- Hvorfor seer I saa paa mig? hvi græder I? Libanons Piger!