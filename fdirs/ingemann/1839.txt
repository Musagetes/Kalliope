CVS-TIMESTAMP: $Date$
VU:Dramatisk Eventyr med et lyrisk Forspil
VQ:korrektur1,korrektur2,kilde,side
VN:Alle sidehenvisninger er til originaludgaven af <i>Salomons Ring</i> fra 1839. Noter med foranstillet * er forfatterens.
VN:Titelbladets ordlyd: Salomons Ring // Dramatisk Eventyr / med / et lyrisk Forspil / af / B. S. Ingemann. // Kjöbenhavn 1839. / Trykt og forlagt af Andreas Seidelin, / Hof- og Universitets-Bogtrykker.


I:ingemann2002091901
T:Forerindring
TYPE:prosa
N:Teksten følger <i>Salomons Ring</i> (1839), side iii-vi.

Den Sangkreds om <i>Sulamiths</i> og <i>Salomons Kjærlighed</i>, som her er stillet i Spidsen, er tildeels grundet paa Motiver af ,,Høisangen'', hvori jeg, med Herder, alene seer Fragmenter af Hebræernes erotiske Poesie. I den Følge, hvori disse Sange ere opstillede, kunne de betragtes som et sluttet Heelt, medens de tillige forudskikkes som Forspil til det dramatiske Eventyr: <i>Salomons Ring</i>. De orientalske Traditioner om Kong Salomons grublende Aand og Lysmagiens Culmination i hiin Tryllering have her tilbudt Digtningen Stof og Former for hiin Natur- og Verdensherredømmets Idee, der som en Anelse af den høieste Sandhed gjennemstraaler Morgenlandets Sagnverden. Den Typus nemlig paa den sande Natur- og Aandebehersker, man undertiden har villet see i Skriftens Kong Salomon, vil maaskee snarere og langt fuldstændigere fra et poetisk Standpunkt kunne sees afpræget i Sagnenes eventyrlige Billeder. Her aabenbarer dog Ideen sig kun i Farveskjæret af alle de Illusioner, den orientalske Speculation og Magie er saa riig paa, og med den Tendents til Forvexling af Livets og Aandens lavere og høiere Sphærer, som selv Propheternes meest begavede Landsmænd i det gamle Testaments Tider altid heldede til. I Salomonsringens hemmelighedsfulde Indskrift, med Natur- og Aandeherredømmets formeentlige Kraft, synes Østens Mager med en uvilkaarlig anelsesfuld Higen at have stirret paa Tegnet og Billedet af hiint Verdensgaadens Løsningsord, der først i sin levende Manifestation skulde hæve til sand aandelig Virkelighed, hvad Alverdens Viisdom forskede efter og drømte om. Selv hvor hine Drømme henfare, som Eventyr-Billeder, bliver den dybere Betydning dog tilbage og sammensmelter med Sandheds-Anelsen i Propheternes Syner og den store Forventningssang, der gjennemtoner Oldtiden. De Sagn, der i dette Digt ere benyttede og satte i Forbindelse med Grundideen, findes hos den arabiske Historieskriver <i>Ibn Kessir</i> samt i det maaskee oprindelige persiske ,,<i>Suleimanname</i>'' og ere meddeelte af v. Hammer i ,,Rosenöl oden Sagen und Kunden des Morgenlandes. Stuttgard und Tübingen 1813.'' Som mine Kilder maa jeg endelig ogsaa nævne Salomons Ordsprog, Prædikerens Bog og de Kong Salomon tillagte Psalmer. For at betegne Digtets Hovedcharacteer, som Eventyr, har jeg beholdt det arabiske Sagn-Costume. Om Digtets Indhold selv vil jeg endnu kun tillade mig at erindre, at den Nekromanten Sihrtschin tillagte Idee-Nihilisme er ældre i Verden, end Kong Salomon, og - hvad der i Digtet selv er antydet - tilhører ,,Fohismens'' hemmelige Lærdomme, samt at Motivet til denne dæmoniske Skikkelse er at søge i hiin Dødens og den speculative Selvopløsnings ældgamle Kilde. Den Almuekrønikerne om Kong Salomon tilhørende Biperson Marcolfus er her kun medtaget som en Afleder af den platforstandige og prosaiske Betragtning, hvis forstyrrende Indgribelse i Phantasieverdenen kun kan hæves ved af Digtningen selv at indrømmes sin underordnede Plads. Iøvrigt anseer jeg det for overflødigt her iforveien nærmere at betegne Læseren det Standpunkt, hvorfra denne Digtning maa beskues, da dens Indtryk dog fornemmelig vil beroe paa det subjective Lys, hvori den sees, og det Phantasiespeils Hovedretning, hvori dens Billeder opfattes.

    <small><I>Sorøe, i Marts 1839</I>.</small>

                        B. S. Ingemann.


H1:Salomons Ungdomskjærlighed eller Sulamiths og Salomons Sange

I:ingemann2002091902
T:I
U:Salomons Morgensang i Palmelunden
TI:Salomons Morgensang i Palmelunden
TOC:<num>I</num>Salomons Morgensang i Palmelunden
F:Freidig er min Gang
N:Teksten følger <i>Salomons Ring</i> (1839), side 9-10.
N:* Denne Sang staaer udenfor den erotiske Række. (Cnfr. Ps. 127, 1-2).

Freidig er min Gang
Gjennem Palmernes Skygge:
Bjergene skal høre min Morgensang,
Og Dalene udraabe min Lykke.

Mægtig er min Færd,
Og lyksalig min Gjerning:
Han er hos min Side, som Verden bær
Og ruller alle Skjæbnernes Tærning.

Herligt er mit Værk
I den Mægtiges Skygge:
Bygger ei hans Haand paa min Borg fuldstærk,
Forgjæves alle Mestere bygge.

Freidig skal mod Sky
Mine Øienlaag hæves:
Vaager ikke han over Land og By,
Skal Vægterne kun vaage forgjæves.

Lykken farer hen -
Ingen Hvile sig under;
Jeg har hos min Side den skjulte Ven;
Han giver mig det Alt, mens jeg blunder.


I:ingemann2002091903
T:II
U:Sulamiths Sang i Viinhaven
TI:Sulamiths Sang i Viinhaven
TOC:<num>II</num>Sulamiths Sang i Viinhaven
F:Jeg har hørt paa Gihon hvad Hyrder sang
N:Teksten følger <i>Salomons Ring</i> (1839), side 11.

Jeg har hørt paa Gihon hvad Hyrder sang &mdash;<note>* Bjerget udenfor Jerusalem, hvor Salomon blev salvet.</note>
Fra Fyrstens deilige Haar flød Salvelsens Strømme.
Han nedsteg fra Bjerget, og høi var den Salvedes Gang -
Ret aldrig viger han meer fra Sulamiths Drømme.

Under Bjerget stod jeg ved Klippens Fod;
De førte Bathsebas Søn til Sangkongens Sæde.
Blandt min Moders Børn mellem Festsangens Piger jeg stod;
Min Tunges Røst var dog stum, som Sulamiths Glæde.

Jeg stod fjernt og skjulte min røde Kind:
Hos Klippen traf mig et Glimt af Salomons Øie.
Med det ene Glimt fløi et Solhav i Sjælen mig ind:
Nu dandser Sulamiths Fod paa Rankernes Høie.


I:ingemann2002091904
T:III
U:Sulamiths Sang i Skovduelunden
TI:Sulamiths Sang i Skovduelunden
TOC:<num>III</num>Sulamiths Sang i Skovduelunden
F:Jeg sidder bag Viingaardens Hegn, naar Dagen er heed
N:Teksten følger <i>Salomons Ring</i> (1839), side 12.

Jeg sidder bag Viingaardens Hegn, naar Dagen er heed;
Jeg svaler mig Kinden i Viinløvsalenes Skygger.
Naar Solen daler, gaaer jeg til Flodbredden ned;
Jeg staaer i Kildernes Lund, hvor Skovduen bygger.

Jeg hørte bag Viingaardens Hegn hvad Droslerne sang;
Jeg lytted i Kildernes Lund til Skovduens Klage.
Glad Droslen qviddred: saae du den Herliges Gang?
Og Duen klaged: ak! aldrig kom han tilbage!

Men Sulamith synger: jeg saae den Herliges Gang!
Og Sulamith jubler: O! vist han kommer tilbage!
Min Viinløvsal han elsker og Droslernes Sang;
Ham lokker ogsaa til Lunden Skovduens Klage.


I:ingemann2002091905
T:IV
U:Sulamiths Sang i Skoven
TI:Sulamiths Sang i Skoven
TOC:<num>IV</num>Sulamiths Sang i Skoven
F:Abildtræet i Skoven staaer
N:Teksten følger <i>Salomons Ring</i> (1839), side 13.

Abildtræet i Skoven staaer
Herligst i grønne Sale.
Herligst blandt Zions Sønner gaaer
Min Elskede med det favre Haar
Gjennem Genezareths Dale.
- Men Kjærlighed gjør mine Kinder blege.

Abildfrugten har Saft fuldsød,
Gløder i Skovens Skygge.
Min Elskedes Kind har lifligst Glød;
Hans Pande bærer Guldkronen rød,
Straaler med feireste Smykke.
- Men Kjærlighed gjør mine Kinder blege.

Abildtræet, jeg drømte om,
Blev til min Hjertenskjære;
Lifligt i Skovens Helligdom
Det favreste Billed til mig kom -
Grenene vilde mig bære.
- Dog Kjærlighed gjør mine Kinder blege.


I:ingemann2002091906
T:V
U:Sulamiths Sang i Ørkenen
TI:Sulamiths Sang i Ørkenen
TOC:<num>V</num>Sulamiths Sang i Ørkenen
F:Jeg vil bøie mit Hoved imod hans Bryst
N:Teksten følger <i>Salomons Ring</i> (1839), side 14.

Jeg vil bøie mit Hoved imod hans Bryst
Og min Kind mod hans Hjertekammer.
I hans Blik vil jeg dukke min Sjæl med Lyst
Og vugges i Livets Flammer.

Hans Paulun er et Tempel med Myrrhaduft;
Som Propheters hans Røst mig klinger.
Naar han sukker, faae Paradiistanker Luft
Og flyve med Englevinger.

Mine Kinder har Middagens Straaler brændt,
Naar jeg gik gjennem Ørkner golde.
Mod den stigende Sol var mit Aasyn vendt
Og mod hans Pauluners Volde.

Jeg er dunkel, som Druen, der blusser rød
Paa mit Bjerg over Kedars Vænge;
Dog han elsker de mørkladne Kinders Glød
Som Rosen fra Sarons Enge.


I:ingemann2002091907
T:VI
U:Sulamiths Sang mellem Blomsterne
TI:Sulamiths Sang mellem Blomsterne
TOC:<num>VI</num>Sulamiths Sang mellem Blomsterne
F:Jeg er ,,Rosen fra Saron'', Salomons Lyst
N:Teksten følger <i>Salomons Ring</i> (1839), side 15.

Jeg er ,,Rosen fra Saron'', Salomons Lyst,
Naar hans Blik til mit Øie sig klæber:
Hans Bryst har bævet mod Sulamiths Bryst,
Og hans Læber mod Sulamiths Læber.

Naar jeg hører hans Navn i Hyrdernes Sang
Og hans Hæder paa Jomfruers Tunger,
Min Mund er stum; men min Tanke har Klang,
Og i Sulamiths Hjerte det sjunger.

I dit Navn er der Storhed, Skjønhedens Søn!
Derfor elske dig Libanons Piger;
Den Sjæl, som elsker dig høiest iløn,
Kun til Roser og Lillier det siger.
 

I:ingemann2002091908
T:VII
U:Salomons Sang med Brevduen
TI:Salomons Sang med Brevduen
TOC:<num>VII</num>Salomons Sang med Brevduen
F:Der flyver en Due fra Bjerg til Dal
N:Teksten følger <i>Salomons Ring</i> (1839), side 16.

Der flyver en Due fra Bjerg til Dal
Med Blomster under sin Vinge.
Den kommer fra Sulamiths Viinløvsal;
Til Salomons Haand skal den Blomsterbrevskabet bringe.

Velkommen, du Budskab med Engleflugt!
Velkommen, Sulamiths Due!
Dit Vingeslag klapprer i Luften smukt,
Og liflig er Kjærlighedsfuglens Flagren at skue.

Jeg løser fra Vingen dit Blomsterbrev
Med Duft fra salige Dage.
Paa Palmeblad Sulamiths Priis jeg skrev -
Flyv, Kjærlighedsfugl, med min Høisangs Blomster tilbage!


I:ingemann2002091909
T:VIII
U:Salomons Sang paa Viinbjerget
TI:Salomons Sang paa Viinbjerget
TOC:<num>VIII</num>Salomons Sang paa Viinbjerget
F:Jeg min Sjæl vil husvale
N:Teksten følger <i>Salomons Ring</i> (1839), side 17.

Jeg min Sjæl vil husvale
Hvor den deiligste Rose fra Saron groer:
Der er lifligt i Sulamiths Viinløvsale;
Der er skjønt, hvor min Elskede boer.

Der er venligt at bygge,
Der er Fred, hvor hun hviler i stille Blund:
Jeg vil bygge Pauluner i Bjergets Skygge;
Jeg vil drømme i Kjærligheds Lund.

Lad din Røst mig husvale!
Lad din Sang mig opvække ved Morgenrød!
Jeg vil hvile min Sjæl i de grønne Sale
Og mit Hoved i Sulamiths Skjød.


I:ingemann2002022404
T:IX
U:Sulamiths Sang i Viingaardshytten
TI:Sulamiths Sang i Viingaardshytten
TOC:<num>IX</num>Sulamiths Sang i Viingaardshytten
F:Fornam jeg en Klang?
N:Teksten følger <i>Salomons Ring</i> (1839), side 18.

    Fornam jeg en Klang?
    Blev jeg vakt af en Cither?
    Var det <i>ham</i>, der sang
    Ved mit Vinduesgitter:
    ,,Vogn op og kom ud,
    Min deilige Brud!'' -
Ak! var det kun Sulamiths Drømme!

    Saa lifligt det klang:
    ,,Nu er Vinteren omme -
    Nu med Fløitesang
    Vore Drosler gjenkomme -
    Kom ud! det er Vaar!
    Vor Nattergal slaaer -''
Ak! var det kun Sulamiths Drømme!

   
I:ingemann2002022401
T:X
U:Salomons Sang i Viinhaven
TI:Salomons Sang i Viinhaven
TOC:<num>X</num>Salomons Sang i Viinhaven
F:Er du vaagen? Elskede! Favre, stat op!
N:Teksten følger <i>Salomons Ring</i> (1839), side 19.

Er du vaagen? Elskede! Favre, stat op!
Kom herud, min Deilige! Vinteren flyede:
Det ei regner meer; see! hver Blomst har Knop;
Det blev Sommer inat før det gryede.

Vore Turtelduer alt kurred i Lund;
Der er Viinfrugtblomster med duftende Blade.
Det er Sangens Tid; det er Elskovs Stund:
Alle Fuglene qviddre saa glade.

Er du vaagen? Elskede! Due, min Lyst!
Lad mig see din Skikkelse, høre din Stemme!
Din Gestalt er yndig og sød din Røst,
Du min Fugl, som blandt Klipper har hjemme!


I:ingemann2002022405
T:XI
U:Sulamiths Sang bag Gitteret
TI:Sulamiths Sang bag Gitteret
TOC:<num>XI</num>Sulamiths Sang bag Gitteret
F:Det er ingen Drøm. Jeg hører hans Røst
N:Teksten følger <i>Salomons Ring</i> (1839), side 20.

Det er ingen Drøm. Jeg hører hans Røst.
Som en Raa paa Bjerget min Elskede springer;
Som en Hjort i Skoven med Sommerlyst
Over Viinhavers Hegn han sig svinger.

Det er ham, som staaer ved Huusranken der;
Han opklavrer alt til mit Vinduesgitter.
Det er ham. Jeg seer dig, min Hjertenskjær!
Gjennem Vindvet min Elskede titter.

Det var ham, der ned fra Gitteret sprang;
Det er ham, der vinker, hvor Hegnet nedfalder.
Det var ingen Drøm: jeg har hørt hans Sang.
Det er Sommer; min Elskede kalder.


I:ingemann2002091910
T:XII
U:Salomons Sang blandt Nomaderne
TI:Salomons Sang blandt Nomaderne
TOC:<num>XII</num>Salomons Sang blandt Nomaderne
F:Stiig ned fra dit Bjerg! du Favre, kom hid!
N:Teksten følger <i>Salomons Ring</i> (1839), side 21-22.

Stiig ned fra dit Bjerg! du Favre, kom hid!
Er du ei med min Elskovs Veie fortrolig?
Følg Hjordenes Spor og vogt dine Kid
          Ved Hyrdernes Bolig!

Jeg hørte din Sang; mig smelted din Røst:
Med dit Blik fløi din Sjæl til Festernes Konning.
Kom hvil nu din Kind ved Festkongens Bryst,
          Min Kjærligheds Dronning!

Jeg sidder ei meer paa Thronen af Guld;
Jeg nedsteeg fra mit Slot til Hyrdernes Enge.
Jeg hviler i Telt paa Gedernes Uld
          I Hjordenes Vænge.

Mit Telt er opreist, hvor Hyrderne sov;
Mit Paulun har jeg smykket festlig, men ene:
Jeg bar til mit Leie Narder fra Skov
          Og Myrrhabusk-Grene.

- Nedspringer fra Bjerg Gazellen mod Vang?
Eller flyver en Fugl fra Libanons Skygger?
Letflyvende Bjergmø! skjøn er din Gang,
          Hvor Længselen bygger.


I:ingemann2002022402
T:XIII
U:Salomons Sang i Teltdøren
TI:Salomons Sang i Teltdøren
TOC:<num>XIII</num>Salomons Sang i Teltdøren
F:Hun sover derinde
N:Teksten følger <i>Salomons Ring</i> (1839), side 23.

        Hun sover derinde;
        Det er lifligt at skue.
Du er deilig i Blunden, min Elskovs Veninde!
        Sov sødt, du min Kjærligheds Due!

        Hun drømmer i Blunden:
        Jeg kan see hende smile.
Du er skjøn, naar du drømmer med Smilet om Munden -
        Drøm sødt! Jeg bevogter din Hvile.

        Smaakid i det Grønne!
        Jeg besværger Jer, tier!
For min Kjærligheds Skyld, vækker ikke min Skjønne!
        Vær stille, I surrende Bier!

        Jeg beder Jer, Bække!
        Jeg besværger Jer, Strømme!
For min Kjærligheds Skyld, vil I ei hende vække -
        Forstyr ei min Elskedes Drømme!


I:ingemann2002091911
T:XIV
U:Salomons Sang i Gilead
TI:Salomons Sang i Gilead
TOC:<num>XIV</num>Salomons Sang i Gilead
F:Din Deilighed staaer for min Sjæl hver Stund
N:Teksten følger <i>Salomons Ring</i> (1839), side 24-25.

Din Deilighed staaer for min Sjæl hver Stund;
Din Skjønheds Speil er al Verdens Pryd for mit Øie:
Dit Billed jeg seer paa Mark og i Lund,
Og hvor Gedernes Hjord nedstiger fra Gileads Høie.

Din Haarpragt mig glindser, hvor Hjorde flye;
Jeg seer dit Klædebons Flig, hvor Svanerne svømme.
Jeg skimter dit Slør i Bjergtaagens Sky;<note>skimter] skjmter</note>
Om din Skikkelse synes Himmel og Jord mig at drømme.

Din Tale jeg hører i Fuglens Røst;
Dit Blik mig tindred, naar Nattens Stjerner opstege.
Jeg skuer dit hvide bølgende Bryst,
Naar paa Mark mellem Lillier Tvillingekiddene lege.

Granatæblet skiller min Haand ei ad,
Mit Øie seer jo din Kind, der rødmer bag Sløret.
Ei Skjoldenes Taarn i Sangkongens Stad
Er mig skjønt som din Hals med Kjæden hos Perlemorsøret.

Naar Svalingen lufter fra Palmers Lund,
Jeg gaaer til Sulamiths Bjerg til Rankernes Høie.
Din Deilighed seer min Sjæl i hver Stund;
Hvor mit Blik saa henflyver, staaer mig dit Billed for Øie. 


I:ingemann2002091912
T:XV
U:Salomons Sang paa Bjergstien
TI:Salomons Sang paa Bjergstien
TOC:<num>XV</num>Salomons Sang paa Bjergstien
F:Jeg paa Libanon stod
N:Teksten følger <i>Salomons Ring</i> (1839), side 26.

        Jeg paa Libanon stod -
Paa Bjerget stod jeg ved Sulamiths Side:
Al Verdens Herlighed laae ved min Fod -
Nu min Sjæl vil favne al Verdens Skjønhed saa vide.

        Kom, min herlige Brud!
Flyv med mig, Due fra Libanons Høie!
Med Ørnen flyv over Bjergene ud!
See! den store Herligheds Speil er Kjærligheds Øie.

        Hist paa Amanas Bjerg -
Paa Hermons Top over Sky vil vi dvæle!
Hvor Løven skræmmer den flygtende Dværg
Og hvor Pantherdyret forfærder Hyrdernes Sjæle.

        Over Bjergenes Sky
Skal Løven see mig ved Sulamiths Side;
Og Pantherdyret skal see os og flye -
Men vor Sjæl skal favne al Verdens Skjønhed saa vide.


I:ingemann2002022406
T:XVI
U:Salomons Sang paa Hermon
TI:Salomons Sang paa Hermon
TOC:<num>XVI</num>Salomons Sang paa Hermon
F:Med Bjergmøen gaaer jeg paa Løvernes Sti
N:Teksten følger <i>Salomons Ring</i> (1839), side 27-28.

Med Bjergmøen gaaer jeg paa Løvernes Sti.
Som Gazellens er Sulamiths Øine milde;
Et Flammevæld dog glimter deri:
Det sprang fra Sjælens tillukte Kilde.
        - Maanen skinner paa Bjerget.

O! skjøn er din voxende Elskov, min Brud!
Hvad er Viinhøstens Frugt mod din Blomsterlæbe!
Du aander Ord som Foraarsdug ud;
Som Dug paa Ørk ved min Sjæl de klæbe.
        - Maanen skinner paa Bjerget.
   
Du elsker og bæver i Elskerens Arm -
Du mig flyer, min Gazel med de Øine milde!
En tillukt Hauge blev mig din Barm,
Dit Hjertes Dyb en beseglet Kilde.
        - Maanen skinner paa Bjerget.

Den lukkede Have har Balsam fuldsød;
Der er Dale med Lillier blandt Marmorbuer;
Der rødmer skjult Granatæblets Glød;
Der dufter Myrrha hos Copherdruer.
        - Maanen skinner paa Bjerget.

Det lukkede Væld er en levende Strøm;
Det er Kilden, som springer med Livets Vande.
- O! blev til Liv min Paradiisdrøm?
Nedsank til Lilliernes Dal min Pande?
        - Maanen skinner paa Bjerget.


I:ingemann2002022407
T:XVII
U:Salomons Sang mellem Bjergene
TI:Salomons Sang mellem Bjergene
TOC:<num>XVII</num>Salomons Sang mellem Bjergene
F:Dvæl, Elskede! dvæl!
N:Teksten følger <i>Salomons Ring</i> (1839), side 29.

    Dvæl, Elskede! dvæl!
    Har jeg voldet dig Smerte?
    Du har rørt min Sjæl;
Din Taare har smeltet mit Hjerte.
- Nu gløde Bjergenes Toppe.

    Bliv, Elskede! bliv!
    Vær ei bange, min Due!
    Du blev Ørnens Viv;
Dog skjælv ei for Solfuglens Lue!
- Nu gløde Bjergenes Toppe.
   
    Med Maanen jeg fløi
    Over Bjergenes Høie;
    Paa vor Elskovs Høi
Mig smelted et Blik af dit Øie.
- Nu gløde Bjergenes Toppe.

    Min herlige Brud!
    Vil dit Blik mig anklage?
    Flyv mod Solen ud!
Du Ørnens høihjertede Mage!
- Nu gløde Bjergenes Toppe.


I:ingemann2002091913
T:XVIII
U:Sulamiths Sang i hendes Moders Huus
TI:Sulamiths Sang i hendes Moders Huus
TOC:<num>XVIII</num>Sulamiths Sang i hendes Moders Huus
F:Paa mit Leie jeg ledte i Nætter lange
N:Teksten følger <i>Salomons Ring</i> (1839), side 30.

Paa mit Leie jeg ledte i Nætter lange -
Jeg ledte om ham, min Sjæl har kjær;
Om den Elskede søgte mit Øie bange:
Men jeg fandt ham ei. Den Elskede var mig ei nær.

Og jeg sagde: nu vil jeg staae op og lede;
Til Staden jeg gaaer i Maanens Skjær,
Og i Stjernelys vil jeg min Favn udbrede;
Paa de dunkle Veie søger jeg ham, jeg har kjær.

Jeg stod op, og jeg løb gjennem dunkle Stræder;
Der Vægterne stod med blanke Spær:
Og jeg spurgte dem: veed I for hvem jeg græder?
Har I seet ham? siig, hvor skued I ham, jeg har kjær?

Og jeg løb fra den truende Vægterskare -
Og see! - han, jeg drømte fjern, var nær;
Og jeg greb ham; min Haand lod hans Haand ei fare.
Til min Moders Huus henbar han mig - han, jeg har kjær.


I:ingemann1839a0
T:XIX
U:Sulamiths Sang paa Løibænken
TI:Sulamiths Sang paa Løibænken
TOC:<num>XIX</num>Sulamiths Sang paa Løibænken
F:Jeg er syg af Kjærlighed. See! jeg har drømt, men ei sovet
N:Teksten følger <i>Salomons Ring</i> (1839), side 31.

Jeg er syg af Kjærlighed. See! jeg har drømt, men ei sovet.
Jeg er syg af Længsel; jeg ligner det knækkede Siv.
Min Sjæl er bleven med Savn trolovet -
Kom, Elskede, kom! med din Haand mig Husvalelse giv!

Din venstre Haand være under mit Hoved!
Din Høire omfavne Sulamiths Liv!
Jeg er syg af Elskov. Om dig har jeg drømt, men ei sovet -
Jeg er syg af Længsel! kom, støt det knækkede Siv!


I:ingemann2002091914
T:XX
U:Sulamiths Sang ved Murene
TI:Sulamiths Sang ved Murene
TOC:<num>XX</num>Sulamiths Sang ved Murene
F:Jeg sov; men min Sjæl var vaagen
N:Teksten følger <i>Salomons Ring</i> (1839), side 32-33.

Jeg sov; men min Sjæl var vaagen:
Tys! det er min Elskedes Røst;
Han banker paa Vindueslaagen:
,,Her er jeg, min Due, min Lyst!
Luk op! hør Længselen raaber!
O! hør mit Kjærlighedssuk!
Mit Hoved drypper af Skyens Dug,
Mine Lokker af Nattens Draaber.

Min Kjortel jeg hang paa Hækken,
Og her er saa koldt at staae.
Min Fod har jeg tvættet i Bækken;
Skal atter i Sumpen jeg gaae?''
Paa Klem stod Vindueslaagen;
Jeg saae den Elskedes Haand -
Brat Hjertet sprængte mit Midiebaand:
Jeg var rørt, og min Sjæl var vaagen.

Jeg vilde min Dør oplukke:
Og sprang jeg fra Leiet brat;
Men Elskerens Kjærlighedssukke
Forstummed i Taagernes Nat.
Oplukt var Hjertet og Døren;
Men fjernt gik Elskerens Vei.
Jeg søgte, ak! men jeg fandt ham ei -
Jeg ham søgte med Sjæl og Øren.

Jeg lytted, jeg ledte længe;
Jeg raabte paa Taagers Vei.
Min Røst til hans Sjæl vilde trænge;
Den Elskede svared mig ei.
Paa Muren Vægterne ligge -
- Af Nød og Blussel jeg døer -
De slog mig blodig, de <I>rev mit Slør</I> &mdash;<note>* Det største Tegn paa Skændsel og Foragt for Østerlænderinden.</note>
Jeg forgaaer; - men han veed det ikke.


I:ingemann2002091915
T:XXI
U:Sulamiths Sang paa Libanon
TI:Sulamiths Sang paa Libanon
TOC:<num>XXI</num>Sulamiths Sang paa Libanon
F:O! var du min Broder!
N:Teksten følger <i>Salomons Ring</i> (1839), side 34.

        O! var du min Broder!
O! havde du diet min Moders Bryst!
Da vilde jeg raabe med freidig Røst
        Og kalde dig hjem til vor Moder

        Min Sjæl skulde atter
Udflyve i Mulm og i Stjerneskjær;
Paa Torvet jeg kyssed min Hjertenskjær
        Og kaldtes ei Skjændselens Datter.

        Jeg skulde dig qvæge
Med Viin og med Most, hvor min Moder boer;
Lyksalig jeg lytted til Viisdomsord,
        Din Tale min Sjæl skulde læge.

        - - Ak! nei dog - o, Smerte!
For Broderen brast ikke Slørets Baand.
- Læg under mit Hoved din venstre Haand!
        Omfavn med den høire mit Hjerte!


I:ingemann2002091916
T:XXII
U:Sulamiths Sang paa Brudekarmen
TI:Sulamiths Sang paa Brudekarmen
TOC:<num>XXII</num>Sulamiths Sang paa Brudekarmen
F:Hvo er hun, som kommer fra Ørkenen ud
N:Teksten følger <i>Salomons Ring</i> (1839), side 35.

Hvo er <I>hun</I>, som kommer fra Ørkenen ud,
Som en Sol gjennem Viraksskyer?
Det er Ørkenens Datter, Salomons Brud -
Hør! Sulamiths Navn gjenklinger i Salomons Byer.

Hvo er <I>han</I>, som kommer i Herlighed ud
Fra Jerusalems Port med Ære?
Det er Sangkongens Søn: han møder sin Brud;
Mod Sulamiths Bjerg ham Israels Vældige bære.

Han har Brudgomskronen paa salvede Haar;
Af sin Moder blev Sønnen kronet.<note>* Israelitisk Bryllupsskik.</note>
Ved hans Bærestol Zions Herlige gaaer;
Paa Purpur og Guld paa Hjerternes Festdag han troned.

O! gaaer ud, Jerusalems Døttre! gaaer ud!
See! min Brudgom de til mig bære.
Jeg er Ørkenens Datter, Salomons Brud -
See! Kjærligheds Konge møder sin Dronning med Ære.


I:ingemann2002091917
T:XXIII
U:Sulamiths Sang i Dronninghaven
TI:Sulamiths Sang paa i Dronninghaven
TOC:<num>XXIII</num>Sulamiths Sang i Dronninghaven
F:Kom, Høilandets Vinde!
N:Teksten følger <i>Salomons Ring</i> (1839), side 36.

        Kom, Høilandets Vinde!
        Kom, Luftning fra Nord!
Kom, Pust, som fra Sydens Havdyb oprinde!
Kom ned til min Have, I viftende Vinde!
        Drys Balsam paa Lilliernes Jord!

        O! gid han vil komme
        I Svalingens Stund!
Kom, Elskede! Dagens Færsel er omme.
Det lufter i Haven. O! gid han vil komme
        Til Kilden i Kjærligheds Lund!


I:ingemann2002022403
T:XXIV
U:Salomons Sang i Dronninghaven
TI:Salomons Sang i Dronninghaven
TOC:<num>XXIV</num>Salomons Sang i Dronninghaven
F:Jeg kommer i Haven
N:Teksten følger <i>Salomons Ring</i> (1839), side 37.

        Jeg kommer i Haven,
        Min Bjergpige-Brud!
Blandt Balsam og Myrrha leer jeg ad Graven -
Beruser Jer, Venner! - jeg tømmer i Haven
        Beruselsers Lystbæger ud.

        Alt Liv jeg omfatter,
        Min Bjergpige-Brud!
Jeg favned Kong Pharaos deilige Datter -
I Skjønhedens Favntag alt Liv jeg omfatter.
        Jeg tømmer mit Livsbæger ud - - 


I:ingemann2002091918
T:XXV
U:Sulamiths Sang paa Bjergstien
TI:Sulamiths Sang paa Bjergstien
TOC:<num>XXV</num>Sulamiths Sang paa Bjergstien
F:Bort, bort! - jeg vil flye
N:Teksten følger <i>Salomons Ring</i> (1839), side 38.

        Bort, bort! - jeg vil flye;
        Jeg mit Aasyn vil skjule.
Jeg vil flye til Bjerget, til Libanons Sky,
Til Schakalens og Tigerens Hule.

        Hvor er du, min Ven!
        O! din Aand er bortfaret;
Det er kun din Skygge, her sværmer igjen:
Kun din Herligheds Gjenfærd blev sparet.

        Den Røst var ei hans -
        Det var Gjenfærdets Stemme;
Det var ei hans Øines fredsalige Glands -
O! hans Sjæl kan ei Sulamith glemme.

        Jeg saae det - O! nei -
        Var du midt blandt de Drukne?
Var det dig, jeg saae paa de Troløses Vei? -
- O! var før mine Øine udstukne!


I:ingemann2002091919
T:XXVI
U:Sulamiths Sang blandt Bjergpigerne
TI:Sulamiths Sang blandt Bjergpigerne
TOC:<num>XXVI</num>Sulamiths Sang blandt Bjergpigerne
F:Jeg besværger Jer, Piger!
N:Teksten følger <i>Salomons Ring</i> (1839), side 39-40.

        Jeg besværger Jer, Piger!
Jeg besværger Jer, Libanons Døttre smaa!
        O! siger mig, siger,
    Om I min Elskede saae!

        Hvorfor flygter I bange?
Jeg er syg, men af Kjærlighed, Piger smaa!
        Stands ei Eders Sange!
    Sig mig kun, om I ham saae!

        O! I saae vist hans Øie -
Det var kjærligt, som Duens ved Bækkens Væld;
        Og Panden, den høie,
    O! den var stolt som et Fjeld.

        O! I saae vist hans Lokker -
De var krusede, sorte, som Ravnens Fjær.
        Sneelilliens Klokker
    Ligne hans Kinder i Skjær.

        Men hans Kind kunde gløde
Som mit Mandeltræes Blomst i sit Balsambed.
        - Granatæbler røde
    Ligned han Sulamiths ved. -

        Og hans Fod var som Lillien;
Og hans Hænder - de skinned som Elfenbeen.
        Paa Marmorbads-Tillien
    Ligned han Marmorets Steen.

        Og hans Læber, de røde -
Har I seet dem, I glemmer dem aldrig meer.
        De Læber var søde -
    Aldrig jeg mere dem seer.

        - O! I græde, Smaapiger!
Hvorfor græder I, Libanons Døttre smaa!
        O! siger mig, siger,
    Om I min Elskede saae!


I:ingemann2002091920
T:XXVII
U:Sulamiths Sang paa Bjergene
TI:Sulamiths Sang paa Bjergene
TOC:<num>XXVII</num>Sulamiths Sang paa Bjergene
F:I spørge mig om min Elskedes Navn
N:Teksten følger <i>Salomons Ring</i> (1839), side 41.

I spørge mig om min Elskedes Navn
Og hvorfor min Ven er bortgangen.
I spørge: hvorhen han veeg fra min Favn -
I vil søge ham med mig. I prise min Skjønhed i Sangen.

O! stolt er hans Ry, og herligt hans Navn -
I sin Have er han nedgangen;
Der hviler han sig i Balsambedfavn -
Men paa Tigerens Bjerg vil jeg prise hans Troskab i Sangen.

Jeg har ham endnu. Jeg har ham jo her:
Fra min Sjæl hans Billed ei viger;
Min Elskedes Sjæl har evig mig kjær -
- Hvorfor seer I saa paa mig? hvi græder I? Libanons Piger!


I:ingemann2002092001
T:XXVIII
U:Sulamiths Sang paa Bjergtoppen
TI:Sulamiths Sang paa Bjergtoppen
TOC:<num>XXVIII</num>Sulamiths Sang paa Bjergtoppen
F:Vend om, vend om, o, Sulamith!
N:Teksten følger <i>Salomons Ring</i> (1839), side 42.

,,Vend om, vend om, o, Sulamith!
Og lad os skue dit Øie!''
- Hvad vil I vel see paa Sulamith?
Hun dandser paa Libanons Høie.

,,Vend om, o, Sulamith! vend om!
Dands ei med Taarer paa Kinden!''
- Paa Bjerget liig Seirens Dands jeg kom -
Jeg dandser - som Bladet for Vinden.


I:ingemann2002092002
T:XXIX
U:Sulamiths Sang fra Bjergkløften
TI:Sulamiths Sang fra Bjergkløften
TOC:<num>XXIX</num>Sulamiths Sang fra Bjergkløften
F:I min Drøm jeg saae ham. Jeg hviled blødt
N:Teksten følger <i>Salomons Ring</i> (1839), side 43.

I min Drøm jeg saae ham. Jeg hviled blødt.
        Han kom, min Sjæl at husvale.
Paa min Læbe brændte hans Læbe sødt -
        Nu de sovende Læber tale!

Jeg er Bjergets Due; min Sjæl er din;
        Min Ørn! jeg skuer dig atter;
I min Viinløvsal du, som før, er min,
        Bringer Sommer til Bjergets Datter.

Har vor Viinstok Skud? springer Rosen ud?
        Har Figentræerne Knopper?
Bringer Turtelduen os Elskovsbud?
        Stod der Blomster, hvor Kiddet hopper?

See! endnu den dufter min Dudaim,
        Den første Blomst, du mig rakte -
I dens Krone slumred smaa Elohim &mdash;<note>* Naturaanderne, som efter Sagnet vilde løsrive sig fra Jehova og forfulgtes af Cheruberne.</note>
        Ak! Cherubernes Sværd dem vakte.



I:ingemann2002092003
T:XXX
U:Sulamiths Sang fra Tigerhulen
TI:Sulamiths Sang fra Tigerhulen
TOC:<num>XXX</num>Sulamiths Sang fra Tigerhulen
F:Min Elskovs Magt var som Dødens
N:Teksten følger <i>Salomons Ring</i> (1839), side 44.

Min Elskovs Magt var som Dødens;
Som Scheol var min Nidkjærhed vild;
Dog Kjærligheds Glød er som Morgenrødens -
En Lue fra Herren dens Ild.

Den Ild ei Vandfloder slukke;
Ei Afgrundsstrømmen skyller den bort.
I Natten jeg maa mine Øine lukke -
Men Midsommernatten er kort.


I:ingemann2002092004
T:XXXI
U:Salomons Sang blandt Cedrene
TI:Salomons Sang blandt Cedrene
TOC:<num>XXXI</num>Salomons Sang blandt Cedrene
F:Du er Cederens Søster, min Brud fra Libanons Høie!
N:Teksten følger <i>Salomons Ring</i> (1839), side 45-46.

Du er Cederens Søster, min Brud fra Libanons Høie!
Du er skjøn i din Høihed, som Bjerget, hvor Kongerne sad.
Min Sjæl har dig kjær, som Jerusalems herlige Stad -
Men forfærdelig lyner et Cherubsværd i dit Øie.

Vend dem bort disse Øine, med Ild og Sværdenes Flammer!
Vend dem bort disse Lynenes Blik! de forvirre min Sjæl.
Opvarmed du Øglen, som saared den Deiliges Hæl?
Har du favnet den Slange, hvis Favntag knuser med Jammer?

O! din Sjæl har ei drømt om Naturens lønlige Kræfter;
Dit uskyldige Blik har ei stirret paa Gaadernes Skrift;
Du kjender ei Kilden til Øglens og Slangernes Gift;
Og hvi Ørnen nedstyrter fra Sky, du forsker ei efter.

Jeg har drukket af Giften med Skum fra Glemselens Strømme;
Jeg har lædsket min brændende Tørst i en flammende Flod.
Din Ørn fløi mod Sol, men nedstyrted i brændende Sod -
Jeg har favnet Gehenna med Qval i Sollivets Drømme.

Har du hørt om din Elskedes Liv blandt Dronningers Vrimmel?
Har du hørt om den Viisdom, der styrted i Daarskabens Favn?
I Vanviddets Verdner var grændseløs Tomhed og Savn;
Men min Sjæl kun er een, og min Sol kun een paa min Himmel.

Og kun Een har jeg elsket, naar Tanken blev i min Hjerne:
Kun paa <I>dig</I> har jeg tænkt, naar jeg vidste hvor Sjælen henfløi.
I Flammernes Strøm har jeg drømt om din Viinrankehøi;
Mellem Ildkuglers Sværm var <I>du</I> kun min Kjærligheds Stjerne.

Du er deilig som Maanen, min Brud fra Libanons Høie!
Du er reen som den himmelske Sol, der bortfoer i min Drøm.
Min Sjæl har dig kjær; den opdukker af Glemselens Strøm -
Men forfærdelig lyner et Cherubsværd i dit Øie.


I:ingemann2002092005
T:XXXII
U:Salomons Sang blandt Stridsvognene
TI:Salomons Sang blandt Stridsvognene
TOC:<num>XXXII</num>Salomons Sang blandt Stridsvognene
F:I Nøddehaugen jeg stille gik ud
N:Teksten følger <i>Salomons Ring</i> (1839), side 47.

I Nøddehaugen jeg stille gik ud
For at see til Dalenes Grøde;
Jeg saae efter Viinstokkens unge Skud
Og Granatæbleblomster røde.

Da vaagned atter i Sjælen dit Blik,
Og min Sjæl blev brændende Luer;
Jeg vidste ei selv hvor min Fod hengik,
Før jeg stod, hvor min Stridsvogn truer.

Mig længes efter den blodige Strid,
Hvor der ruller Hjul over Døde.
Mig glæder ei Viinstokkens favre Tid
Og Granatæbleblomster røde.


I:ingemann2002092006
T:XXXIII
U:Salomons Sang paa Høiene
TI:Salomons Sang paa Høiene
TOC:<num>XXXIII</num>Salomons Sang paa Høiene
F:Din Deilighed glemmer jeg aldrig meer
N:Teksten følger <i>Salomons Ring</i> (1839), side 48-49.

Din Deilighed glemmer jeg aldrig meer;
Men dit Blik mig i Sjælen brænder.
Endnu jeg din Gang over Bjerget seer:
Dine Lemmers Skyggerids undflyer Konstnerens Hænder.

Jeg kommer dit duunhvide Liv ihu,
Naar Svaner fra Sø sig opsvinge;
Jeg seer din frembølgende Barm endnu,
Naar paa Lilliemarkerne Tvillingkiddene springe.

Din Søilehals staaer for min svimle Sands,
Naar hist Elfenbeenstaarnet glimter.
Hvor Dammene blinke med Maaneglands,
I min Elskovsdrøm dine Øines Klarhed jeg skimter.

Til Carmel mit Blik gjennem Taager foer,
Til dit Hovedhaars Slør fløi Tanken.
Din Høihed jeg mindes, hvor Palmen groer;
Om dit Bryst jeg drømmer, hvor Druen svulmer paa Ranken.

Jeg trykker til Palmen mit hede Bryst,
Og jeg kryster den modne Drue.
Jeg drømmer endnu om vor Elskovslyst;
- O! men aldrig slukkes i Sjælen Lynblikkets Lue.


I:ingemann2002092007
T:XXXIV
U:Salomons Sang ved Bjerghulen
TI:Salomons Sang ved Bjerghulen
TOC:<num>XXXIV</num>Salomons Sang ved Bjerghulen
F:Du flyer mig - du skjuler paa Bjerget dit Spor
N:Teksten følger <i>Salomons Ring</i> (1839), side 50.

Du flyer mig - du skjuler paa Bjerget dit Spor.
Blev min Due blandt Tigre hjemme?
Jeg har raabt paa dit Navn, hvor Schakalen boer;
Mine Jægere lytte til Klang af Sulamiths Stemme.

Men Ingen dig hører, og Ingen dig seer.
Kan mit Raab ei dit Hjerte røre?
Vil du aldrig nedstige til Dalen meer?
Skal jeg aldrig den Elskedes Røst fra Bjergene høre?

- Jeg hørte fra Bjerget den Elskedes Røst:
,,Fly, o fly mine Tigres Høie!
Fly, som Hjorten til Hindenes Dal, med Lyst!
Hos den trofaste Tiger nu - brister Sulamiths Øie.''


H1:Salomons Ring, Dramatisk Eventyr
