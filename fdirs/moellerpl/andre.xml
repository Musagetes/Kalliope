<?xml version="1.0" encoding="ISO-8859-1"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="moellerpl" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="moellerpl2002121901">
<head>
   <title>Til min lille Broder</title>
   <subtitle>Med Andersens Æventyr</subtitle>
   <toctitle>Til min lille Broder</toctitle>
   <indextitle>Til min lille Broder</indextitle>
   <firstline>Når nogen siger dig, man kan</firstline>
   <notes>
      <note>Trykt i <i>Nordisk Ugeskrift,</i> 17. Sept. 1837, under pseudonymet "Paidophilos"; optrykt i <i>Lyriske Digte,</i> 1840. Indtastet efter HCAs <i>Eventyr,</i> Kritisk udgave, bind 6 (1990), side 126.</note>
   </notes>
   <quality>korrektur1</quality>
</head>
<body>
Når nogen siger dig, man kan
Af Æventyr slet ingen Nytte have,
Da le dem ud, og spörg: Kan man
Ej lære her at læse og at stave?
og sig kun så: Min Bror har sagt,
At Digteren i Æventyrets Folder
Langt mere sandt og godt har lagt,
End eders hele <i>kloge</i> Liv indholder;
I har kun Blik for Nytten, om
Den føles kan og vises med en Finger,
Ej for den höje Sandhed, som
Frigjort fra Hverdagslivets Stöv sig svinger;
Men jeg, som læser Æventyr,
Det skal I see, jeg blir en prægtig Fyr!

Læs du kun Æventyr, min søde Dreng,
Helt udenad, og når du går i Sæng
Om Aftenen, fortæl da Mor og Gitte
Om Fyrtöj, store Klavs og om den bitte.
Og når Papa ej lege vil som för,
Så sig til ham: Min lille Fatter, hør,
Hvis du tillader, vil jeg forelæse
Historien om den <i>rigtige</i> Prinsesse,
Som lugted Ærten med sin fine Næse; -
Og du skal see ham strags i god Kulør.
Når så du bliver stor og stærk af al den Læsning
Så kommer med Sydostvinds raske Blæsning
Til Hjemmets gamle Kredsliv jeg igjen,
Og tar dig med; så skal vi rejse hen
Og læse Æventyr, ej blot på Dansk,
Men på Latin og Græsk og Tysk og Fransk
Og se det store Æventyr, hvis Navn
I Jylland kaldes Kongens Kjøbenhavn.
</body>
</poem>
</workbody>
</kalliopework>
