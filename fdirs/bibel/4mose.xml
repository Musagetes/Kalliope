<?xml version="1.0" encoding="ISO-8859-1"?>
<!DOCTYPE kalliopework SYSTEM "../../data/kalliopework.dtd">
<kalliopework id="4mose" author="bibel" status="complete" type="poetry">
<workhead>
   <title>Fjerde Mosebog</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="bibel4mose01">
<head>
   <title>Fjerde Mosebog 1</title>
   <toctitle>Fjerde Mosebog 1</toctitle>
   <indextitle>Fjerde Mosebog 1</indextitle>
   <firstline>HERREN talede saaledes til Moses i Sinaj Ørken</firstline>
   <quality>korrektur1</quality>
</head>
<body>
  1.  HERREN talede saaledes til Moses i Sinaj Ørken i
      Aabenbaringsteltet paa den første Dag i den anden Maaned af det
      andet Aar efter deres Udvandring fra Ægypten:
  2.  Optag det samlede Tal paa hele Israeliternes Menighed efter
      deres Slægter, efter deres Fædrenehuse, ved at tælle Navnene paa
      alle af Mandkøn, Hoved for Hoved;
  3.  fra Tyveaarsalderen og opefter skal du og Aron mønstre alle
      vaabenføre Mænd i Israel, Hærafdeling for Hærafdeling;
  4.  en Mand af hver Stamme skal hjælpe eder dermed, Overhovedet for
      Stammens Fædrenehuse.
  5.  Navnene paa de Mænd, der skal staa eder bi, er følgende: Af Ruben
      Elizur, Sjede'urs Søn;
  6.  af Simeon Sjelumiel, Zurisjaddajs Søn;
  7.  af Juda Nahasjon, Amminadabs Søn;
  8.  af Issakar Netan'el, Zuars Søn;
  9.  af Zebulon Eliab, Helons Søn;
 10.  af Josefs Sønner: Af Efraim Elisjama, Ammihuds Søn, af Manasse
      Gamliel, Pedazurs Søn;
 11.  af Benjamin Abidan, Gid'onis Søn;
 12.  af Dan Ahiezer, Ammisjaddajs Søn;
 13.  af Aser Pag'iel, Okrans Søn;
 14.  af Gad Eljasaf, De'uels Søn,
 15.  og af Naftali Ahira, Enans Søn.
 16.  Det var de Mænd, der udtoges af Menigheden, Øversterne for deres
      Fædrenestammer, Overhovederne for Israels Stammer.

 17.  Da tog Moses, og Aron disse Mænd, hvis Navne var nævnet,
 18.  og de kaldte hele Menigheden sammen paa den første Dag i den
      anden Maaned. Saa lod de sig indføre i Familielisterne efter deres
      Slægter, efter deres Fædrenehuse, ved Optælling af Navnene fra
      Tyveaarsalderen og opefter, Hoved for Hoved,
 19.  som HERREN havde paalagt Moses. Saaledes mønstrede han dem i Sinaj
      Ørken.

 20.  Rubens, Israels førstefødtes, Sønner, deres Efterkommere efter
      deres Slægter, efter deres Fædrenehuse, ved Optælling af Navnene
      Hoved for Hoved, alle af Mandkøn fra Tyveaarsalderen og opefter,
      alle vaabenføre Mænd,
 21.  de, som mønstredes af Rubens Stamme, udgjorde 46 500.
 22.  Simeons Sønner, deres Efterkommere efter deres Slægter, efter
      deres Fædrenehuse, saa mange af dem, som mønstredes ved Optælling
      af Navnene Hoved for Hoved, alle af Mandkøn, fra Tyveaarsalderen
      og opefter, alle vaabenføre Mænd,
 23.  de, som mønstredes af Simeons Stamme, udgjorde 59 300.
 24.  Gads Sønner, deres Efterkommere efter deres Slægter, efter deres
      Fædrenehuse, ved Optælling af Navnene fra Tyveaarsalderen og
      opefter, alle vaabenføre Mænd,
 25.  de, som mønstredes af Gads Stamme, udgjorde 45 650.
 26.  Judas Sønner, deres Efterkommere efter deres Slægter, efter
      deres Fædrenehuse, ved Optælling af Navnene fra Tyveaarsalderen
      og opefter, alle vaabenføre Mænd,
 27.  de, som mønstredes af Judas Stamme, udgjorde 74 600.
 28.  Issakars Sønner, deres Efterkommere efter deres Slægter, efter
      deres Fædrenehuse, ved Optælling af Navnene fra Tyveaarsalderen
      og opefter, alle vaabenføre Mænd,
 29.  de, som mønstredes af Issakars Stamme, udgjorde 54 400.
 30.  Zebulons Sønner, deres Efterkommere efter deres Slægter, efter
      deres Fædrenehuse, ved Optælling af Navnene fra Tyveaarsalderen
      og opefter, alle vaabenføre Mænd,
 31.  de, som mønstredes af Zebulons Stamme, udgjorde 57 400.
 32.  Josefs Sønner: Efraims Sønner, deres Efterkommere efter deres
      Slægter, efter deres Fædrenehuse, ved Optælling af Navnene fra
      Tyveaarsalderen og opefter, alle vaabenføre Mænd,
 33.  de, som mønstredes af Efraims Stamme, udgjorde 40 500;
 34.  Manasses Sønner, deres Efterkommere efter deres Slægter, efter
      deres Fædrenehuse, ved Optælling af Navnene fra Tyveaarsalderen
      og opefter, alle vaabenføre Mænd,
 35.  de, som mønstredes af Manasses Stamme, udgjorde 32 200.
 36.  Benjamins Sønner, deres Efterkommere efter deres Slægter, efter
      deres Fædrenehuse, ved Optælling af Navnene fra Tyveaarsalderen
      og opefter, alle vaabenføre Mænd.
 37.  de, som mønstredes at Benjamins Stamme, udgjorde 35 400.
 38.  Dans Sønner, deres Efterkommere efter deres Slægter, efter deres
      Fædrenehuse, ved Optælling af Navnene fra Tyveaarsalderen og
      opefter, alle vaabenføre Mænd,
 39.  de, som mønstredes af Dans Stamme, udgjorde 62 700.
 40.  Asers Sønner, deres Efterkommere efter deres Slægter, efter
      deres Fædrenehuse, ved Optælling af Navnene fra Tyveaarsalderen
      og opefter, alle vaabenføre Mænd,
 41.  de, som mønstredes af Asers Stamme, udgjorde 41 500.
 42.  Naftalis Sønner, deres Efterkommere efter deres Slægter, efter
      deres Fædrenehuse, ved Optælling af Navnene fra Tyveaarsalderen
      og opefter, alle vaabenføre Mænd,
 43.  de, som mønstredes af Naftalis Stamme, udgjorde 53 400.

 44.  Det var dem, som mønstredes, dem, Moses og Aron og Israels tolv
      Øverster, en for hvert Fædrenehus, mønstrede.
 45.  Og alle, som mønstredes af Israeliterne efter deres Fædrenehuse
      fra Tyveaarsalderen og opefter, alle vaabenføre Mænd i Israel,
 46.  alle, som mønstredes, udgjorde 603 550.
 47.  Men Leviterne efter deres Fædrenestamme mønstredes ikke sammen
      med dem.

 48.  HERREN talede til Moses og sagde:
 49.  Kun Levis Stamme maa du ikke mønstre, og dens samlede Tal maa du
      ikke optage sammen med de andre Israeliters.
 50.  Du skal overdrage Leviterne Tilsynet med Vidnesbyrdets Bolig,
      alle dens Redskaber og alt dens Tilbehør; de skal bære Boligen
      og alle dens Redskaber, de skal betjene den, og rundt om Boligen
      skal de have deres Lejr.
 51.  Naar Boligen skal bryde op, skal Leviterne tage den ned, og naar
      Boligen skal gaa i Lejr, skal Leviterne rejse den. Enhver
      Lægmand, der kommer den nær, skal lide Døden.
 52.  Israeliterne skal lejre sig hver i sin Lejrafdeling og under sit
      Felttegn, Hærafdeling for Hærafdeling,
 53.  men Leviterne skal lejre sig rundt om Vidnesbyrdets Bolig, for
      at der ikke skal komme Vrede over Israeliternes Menighed; og
      Leviterne skal tage Vare paa, hvad der er at varetage ved
      Vidnesbyrdets Bolig.
 54.  Og Israeliterne gjorde ganske, hvad HERREN havde paalagt Moses.
</body>
</poem>

<poem id="bibel4mose02">
<head>
   <title>Fjerde Mosebog 2</title>
   <toctitle>Fjerde Mosebog 2</toctitle>
   <indextitle>Fjerde Mosebog 2</indextitle>
   <firstline>HERREN talede til Moses og Aron og sagde</firstline>
   <quality>korrektur1</quality>
</head>
<body>
  1.  HERREN talede til Moses og Aron og sagde:
  2.  Israeliterne skal lejre sig hver under sit Felttegn, under sit
      Fædrenehus's Mærke; i en Kreds om Aabenbaringsteltet skal de
      lejre sig.

  3.  Paa Forsiden mod Øst skal Juda lejre sig under sin Lejrs
      Felttegn, Hærafdeling for Hærafdeling, med Nahasjon, Amminadabs
      Søn, som Øverste over Judæerne;
  4.  de mønstrede, som udgør hans Hærafdeling, løber op til 74 600
      Mand.
  5.  Ved Siden af ham skal Issakars Stamme lejre sig med Netan'el,
      Zuars Søn, som Øverste over Issakariterne;
  6.  de mønstrede, som udgør hans Hærafdeling, løber op til 54 400
      Mand.
  7.  Dernæst Zebulons Stamme med Eliab, Helons Søn, som Øverste over
      Zebuloniterne;
  8.  de mønstrede, som udgør hans Hærafdeling, løber op til 57 400
      Mand.
  9.  De mønstrede i Judas Lejr udgør i alt 186 400 Mand, Hærafdeling
      for Hærafdeling. De skal bryde op først.

 10.  Ruben skal lejre sig under sin Lejrs Felttegn mod Syd,
      Hærafdeling for Hærafdeling, med Elizur, Sjede'urs Søn, som
      Øverste over Rubeniterne;
 11.  de mønstrede, som udgør hans Hærafdeling, løber op til 46 500
      Mand.
 12.  Ved Siden af ham skal Simeons Stamme lejre sig med Sjelumiel,
      Zurisjaddajs Søn, som Øverste over Simeoniterne;
 13.  de mønstrede, som udgør hans Hærafdeling, løber op til 59 300
      Mand.
 14.  Dernæst Gads Stamme med Eljasaf, Reuels Søn, som Øverste over
      Gaditerne;
 15.  de mønstrede, som udgør hans Hærafdeling, løber op til 45 650
      Mand.
 16.  De mønstrede i Rubens Lejr udgør i alt 151 450 Mand, Hærafdeling
      for Hærafdeling. De skal bryde op i anden Række.

 17.  Derpaa skal Aabenbaringsteltet, Leviternes Lejr, bryde op midt
      imellem de andre Lejre; i den Rækkefølge, de lejrer sig, skal de
      bryde op, hver paa sin Plads, Felttegn for Felttegn.

 18.  Efraim skal lejre sig under sin Lejrs Felttegn mod Vest med
      Elisjama, Ammihuds Søn, som Øverste over Efraimiterne;
 19.  de mønstrede, som udgør hans Hærafdeling, løber op til 40 500
      Mand.
 20.  Ved Siden af ham skal Manasses Stamme lejre sig med Gamliel,
      Pedazurs Søn, som Øverste over Manassiterne;
 21.  de mønstrede, som udgør hans Hærafdeling, løber op til 32 200
      Mand.
 22.  Dernæst Benjamins Stamme med Abidan, Gid'onis Søn, som Øverste
      over Benjaminiterne;
 23.  de mønstrede, som udgør hans Hærafdeling, løber op til 35 400
      Mand.
 24.  De mønstrede i Efraims Lejr udgør i alt 108 100 Mand,
      Hærafdeling for Hærafdeling. De skal bryde op i tredje Række.

 25.  Dan skal lejre sig under sin Lejrs Felttegn mod Nord,
      Hærafdeling for Hærafdeling, med Ahiezer, Ammisjaddajs Søn, som
      Øverste over Daniterne;
 26.  de mønstrede, som udgør hans Hærafdeling, løber op til 62 700
      Mand.
 27.  Ved Siden af ham skal Asers Stamme lejre sig med Pag'iel, Okrans
      Søn, som Øverste over Aseriterne;
 28.  de mønstrede, som udgør hans Hærafdeling, løber op til 41 500
      Mand.
 29.  Dernæst Naftalis Stamme med Ahira, Enans Søn, som Øverste over
      Naftaliterne;
 30.  de mønstrede, som udgør hans Hærafdeling, løber op til 53 400
      Mand.
 31.  De mønstrede i Dans Lejr udgør i alt 157 600 Mand. De skal bryde
      op sidst, Felttegn for Felttegn.

 32.  Det var de mønstrede af Israeliterne efter deres Fædrenehuse,
      alle de mønstrede i Lejrene, Hærafdeling for Hærafdeling, 603
      550 Mand.
 33.  Men Leviterne mønstredes ikke sammen med de andre Israeliter,
      saaledes som HERREN havde paalagt Moses.
 34.  Og ganske som HERREN havde paalagt Moses, slog Israeliterne Lejr,
      Felttegn for Felttegn, og i den Rækkefølge brød de op, enhver
      med sine Slægter, med sit Fædrenehus.
</body>
</poem>

<poem id="bibel4mose03">
<head>
   <title>Fjerde Mosebog 3</title>
   <toctitle>Fjerde Mosebog 3</toctitle>
   <indextitle>Fjerde Mosebog 3</indextitle>
   <firstline>Følgende var Arons og Moses's Efterkommere</firstline>
   <quality>korrektur1</quality>
</head>
<body>
  1.  Følgende var Arons og Moses's Efterkommere, paa den Tid HERREN
      talede paa Sinaj Bjerg.
  2.  Navnene paa Arons Sønner var følgende: Nadab, den førstefødte,
      Abihu, Eleazar og Itamar;
  3.  det var Navnene paa Arons Sønner, de salvede Præster, som
      indsattes til Præstetjeneste.
  4.  Men Nadab og Abihu døde for HERRENs Aasyn, da de frembar fremmed
      Ild for HERRENs Aasyn i Sinaj Ørken, og de havde ingen
      Sønner. Saaledes kom Eleazar og Itamar til at gøre Præstetjeneste:
      for deres Fader Arons Aasyn.

  5.  HERREN talede til Moses og sagde:
  6.  Lad Levis Stamme træde frem og stil dem frem for Præsten Aron,
      for at de kan gaa ham til Haande.
  7.  De skal tage Vare paa, hvad han og hele Menigheden har at
      varetage foran Aabenbaringsteltet, og saaledes udføre Arbejdet ved
      Boligen,
  8.  og de skal tage Vare paa alle Aabenbaringsteltets Redskaber og paa,
      hvad Israeliterne har at varetage, og saaledes udføre Arbejdet
      ved Boligen.
  9.  Altsaa skal du overgive Aron og hans Sønner Leviterne; de er ham
      overgivet som Gave fra Israeliterne.
 10.  Men Aron og hans Sønner skal du sætte til at tage Vare paa deres
      Præstetjeneste; enhver Lægmand, som trænger sig ind deri, skal
      lide Døden.

 11.  HERREN talede til Moses og sagde:
 12.  Se, jeg har selv udtaget Leviterne af Israeliternes Midte i
      Stedet for alt det førstefødte, der aabner Moders Liv hos
      Israeliterne, og Leviterne er blevet min Ejendom;
 13.  thi mig tilhører alt det førstefødte. Dengang jeg dræbte alt det
      førstefødte i Ægypten, helligede jeg mig alt det førstefødte i
      Israel, baade af Mennesker og Dyr; mig HERREN skal de tilhøre.

 14.  HERREN talede til Moses i Sinaj Ørken og sagde:
 15.  Du skal mønstre Levis Sønner efter deres Fædrenehuse, efter
      deres Slægter; alle af Mandkøn fra en Maaned og opefter skal du
      mønstre.
 16.  Da mønstrede Moses dem paa HERRENs Bud, som der var ham paalagt.

 17.  Følgende var Levis Sønner efter deres Navne: Gerson, Kehat og
      Merari.
 18.  Følgende var Navnene paa Gersons Sønner efter deres Slægter:
      Libni og Sjimi;
 19.  Hehats Sønner efter deres Slægter var: Amram, Jizhar, Hebron og
      Uzziel;
 20.  Meraris Sønner efter deres Slægter var: Mali og Musji. Det var
      Leviternes Slægter efter deres Fædrenehuse.

 21.  Fra Gerson nedstammede Libniternes og Sjimiternes Slægter; det
      var Gersoniternes Slægter.
 22.  De, som mønstredes af dem, da alle af Mandkøn fra en Maaned og
      opefter blev optalt, de, som mønstredes af dem, udgjorde 7500.
 23.  Gersoniternes Slægter havde deres Lejrplads bag ved Boligen mod
      Vest.
 24.  Øverste for Gersoniternes Fædrenehus var Eljasar, Laels Søn.
 25.  Gersoniterne havde ved Aabenbaringsteltet at tage Vare paa selve
      Boligen og Teltdækket, dets Dække, Forhænget for
      Aabenbaringsteltets Indgang,
 26.  Forgaardens Omhæng, Forhænget for Indgangen til Forgaarden, der
      omgav Boligen og Alteret, og dens Teltreb, alt Arbejdet dermed.

 27.  Fra Kehat nedstammede Amramiternes, Jizhariternes, Hebroniternes
      og Uzzieliternes Slægter; det var Kehatiternes Slægter.
 28.  De, der mønstredes af dem, da alle af Mandkøn fra en Maaned og
      opefter blev optalt, udgjorde 8600, som tog Vare paa, hvad der
      var at varetage ved Helligdommen.
 29.  Kehatiternes Slægter havde deres Lejrplads ved Boligens Sydside.
 30.  Øverste for Kehatiternes Slægters Fædrenehus var Elizafan,
      Uzziels Søn.
 31.  De havde at tage Vare paa Arken, Bordet, Lysestagen, Altrene,
      Helligdommens Redskaber, som brugtes ved Tjenesten, og Forhænget
      med dertil hørende Arbejde.
 32.  Øverste over Leviternes Øverster var Eleazar, Præsten Arons Søn,
      som havde Tilsyn med dem, der tog Vare paa, hvad der var at
      varetage ved Helligdommen.

 33.  Fra Merari nedstammede Maliternes og Musjiternes Slægter; det
      var Meraris Slægter.
 34.  De, som mønstredes af dem, da alle af Mandkøn fra en Maaned og
      opefter blev optalt, udgjorde 6200.
 35.  Øverste for Meraris Slægters Fædrenehus var Zuriel, Abibajils
      Søn. De havde deres Lejrplads ved Boligens Nordside.
 36.  Merariterne var sat til at tage Vare paa Boligens Brædder,
      Tværstænger, Piller og Fodstykker, alle dens Redskaber og alt
      det dertil hørende Arbejde,
 37.  Pillerne til Forgaarden, som var rundt om den, med Fodstykker,
      Pæle og Reb.

 38.  Foran Boligen, paa Aabenbaringsteltets Forside mod Øst, havde
      Moses, Aron og hans Sønner deres Lejrpladser, og de tog Vare paa
      alt det, Israeliterne havde at varetage ved Boligen. Enhver
      Lægmand, der trængte sig ind i det, maatte lide Døden.
 39.  De mønstrede af Leviterne, de, som Moses og Aron mønstrede paa
      HERRENs Bud efter deres Slægter, alle af Mandkøn fra en Maaned og
      opefter, udgjorde i alt 22 000.

 40.  HERREN sagde til Moses: Du skal mønstre alle førstefødte af
      Mandkøn blandt Israeliterne fra en Maaned og opefter og optage
      Tallet paa deres Navne.
 41.  Saa skal du udtage Leviterne til mig HERREN i Stedet for alle
      Israeliternes førstefødte og ligeledes Leviternes Kvæg i Stedet
      for alt det førstefødte af Israeliternes Kvæg.
 42.  Og Moses mønstrede, som HERREN havde paalagt ham, alle
      Israeliternes førstefødte;
 43.  og da Navnene paa dem fra en Maaned og opefter optaltes, udgjorde
      de førstefødte af Mandkøn, alle de, som mønstredes i alt
 22.  273.
 44.  Derpaa talede HERREN til Moses og sagde:
 45.  Tag Leviterne i Stedet for alle Israeliternes førstefødte og
      ligeledes Leviternes Kvæg i Stedet for deres Kvæg, saa at
      Leviterne kommer til at tilhøre mig HERREN.
 46.  Men til Udløsning af de 273, hvormed Antallet af Israeliternes
      førstefødte overstiger Leviternes Antal,
 47.  skal du tage fem Sekel for hvert Hoved, efter hellig Vægt skal
      du tage dem, tyve Gera paa en Sekel;
 48.  og Pengene skal du give Aron og hans Sønner som Udløsning for de
      overskydende.
 49.  Da tog Moses Løsepengene af de overskydende, dem, der ikke var
      udløst ved Leviterne;
 50.  af Israeliternes førstefødte tog han Pengene, 1365 Sekel efter
      hellig Vægt.
 51.  Og Moses gav Aron og hans Sønner Løsepengene efter HERRENs Bud,
      som HERREN havde paalagt Moses.
</body>
</poem>

<poem id="bibel4mose04">
<head>
   <title>Fjerde Mosebog 4</title>
   <toctitle>Fjerde Mosebog 4</toctitle>
   <indextitle>Fjerde Mosebog 4</indextitle>
   <firstline>HERREN talede til Moses og Aron og sagde</firstline>
   <quality>korrektur1</quality>
</head>
<body>
  1.  HERREN talede til Moses og Aron og sagde:
  2.  Optag blandt Leviterne Tallet paa Kehatiterne efter deres
      Slægter, efter deres Fædrenehuse,
  3.  fra Trediveaarsalderen og opefter til Halvtredsaarsalderen, alle,
      der skal gøre Tjeneste med at udføre Arbejde ved
      Aabenbaringsteltet.
  4.  Kehatiternes Arbejde ved Aabenbaringsteltet skal være med de
      højhellige Ting.
  5.  Naar Lejren bryder op, skal Aron og hans Sønner gaa ind og tage
      det indre Forhæng ned og tildække Vidnesbyrdets Ark dermed;
  6.  ovenover skal de lægge et Dække af Tahasjskind og derover igen
      brede et ensfarvet violet Purpurklæde; derpaa skal de stikke
      Bærestængerne ind.
  7.  Og over Skuebrødsbordet skal de brede et violet Purpurklæde og
      stille Fadene, Kanderne, Skaalene og Krukkerne til Drikofferet
      derpaa, og Brødet, som stadig skal ligge fremme, skal ligge
      derpaa;
  8.  ovenover skal de brede et karmoisinrødt Klæde og dække dette til
      med et Dække af Tahasjskind; derpaa skal de stikke Bærestængerne
      ind.
  9.  Saa skal de tage et violet Purpurklæde og dermed tildække
      Lysestagen, dens Lamper, Sakse, Bakker og alle Oliekrukkerne, de
      Ting, som bruges ved Betjeningen deraf,
 10.  og de skal lægge den med alt dens Tilbehør i et Dække af
      Tahasjskind og saa lægge det paa Bærebøren.
 11.  Over Guldalteret skal de ligeledes brede et violet Purpurklæde
      og dække dette til med et Dække af Tahasjskind; derpaa skal de
      stikke Bærestængerne ind.
 12.  Og de skal tage alle Redskaber, som bruges ved Tjenesten i
      Helligdommen, og lægge dem i et violet Purpurklæde og dække dem
      til med et Dække af Tahasjskind og lægge dem paa Bærebøren.
 13.  Fremdeles skal de rense Alteret for Aske og brede et rødt
      Purpurklæde derover
 14.  og paa det lægge alle Redskaberne, som bruges til Tjenesten
      derved, Panderne, Gaflerne, Skovlene og Skaalene, alle Alterets
      Redskaber, og derover skal de brede et Dække af Tahasjskind;
      derpaa skal de stikke Bærestængerne ind.
 15.  Naar saa ved Lejrens Opbrud Aron og hans Sønner er færdige med at
      tilhylle de hellige Ting og alle de hellige Redskaber, skal
      Kehatiterne træde til og bære dem; men de maa ikke røre ved de
      hellige Ting; thi gør de det, skal de dø. Det er, hvad
      Kehatiterne skal bære af Aabenbaringsteltet.
 16.  Med Eleazar, Præsten Arons Søn, paahviler Tilsynet med Olien til
      Lysestagen, den vellugtende Røgelse, det daglige Afgrødeoffer og
      Salveolien og desuden Tilsynet med hele Boligen og alt, hvad der
      er deri af hellige Ting og deres Tilbehør.

 17.  HERREN talede til Moses og Aron og sagde:
 18.  Sørg for, at Kehatiternes Slægters Stamme ikke udryddes af
      Leviternes Midte!
 19.  Saaledes skal I forholde eder med dem, for at de kan blive i Live
      og undgaa Døden, naar de nærmer sig de højhellige Ting: Aron og
      hans Sønner skal træde til og anvise hver enkelt af dem, hvad
      han skal gøre, og hvad han skal bære,
 20.  for at de ikke et eneste Øjeblik skal komme til at se de hellige
      Ting; thi gør de det, skal de dø.

 21.  HERREN talede til Moses og sagde:
 22.  Optag ogsaa Tallet paa Gersoniterne efter deres Fædrenehuse, efter
      deres Slægter;
 23.  fra Trediveaarsalderen og opefter til Halvtredsaarsalderen skal du
      mønstre dem, alle, der skal gøre Tjeneste med at udføre Arbejdet
      ved Aabenbaringsteltet.
 24.  Dette er Gersoniternes Arbejde, hvad de skal gøre, og hvad de
      skal bære
 25.  De skal bære Boligens Tæpper, Aabenbaringsteltet med dets Dække
      og Dækket af Tahasjskind ovenover, Forhænget til
      Aabenbaringsteltets Indgang,
 26.  Forgaardens Omhæng og Forhænget for Indgangen til Forgaarden, der
      er rundt om Boligen og Alteret, dens Teltreb og alle Redskaber,
      som hører til Arbejdet derved; og alt, hvad der skal gøres
      derved, skal de udføre.
 27.  Efter Arons og hans Sønners Bud skal Gersoniterne udføre deres
      Arbejde baade med det, de skal bære, og med det, de skal gøre; og
      I skal anvise dem alt, hvad de skal bære, Stykke for Stykke.
 28.  Det er det Arbejde, Gersoniternes Sønners Slægter skal have ved
      Aabenbaringsteltet, og de skal varetage det under Itamars,
      Præsten Arons Søns, Tilsyn.

 29.  Merariterne skal du mønstre efter deres Slægter, efter deres
      Fædrenehuse;
 30.  fra Trediveaarsalderen og opefter til Halvtredsaarsalderen skal du
      mønstre dem, alle, som skal gøre Tjeneste med at udføre Arbejde
      ved Aabenbaringsteltet.
 31.  Dette er, hvad der paahviler dem at bære, alt, hvad der hører til
      deres Arbejde ved Aabenbaringsteltet: Boligens Brædder, dens
      Tværstænger, Piller og Fodstykker,
 32.  Pillerne til Forgaarden, som er rundt om den, med Fodstykker,
      Pæle og Reb, alle tilhørende Redskaber og alt, hvad der hører
      til Arbejdet derved; Stykke for Stykke skal I anvise dem alle de
      Ting, det paahviler dem at bære.
 33.  Det er det Arbejde, der paahviler Merariternes Slægter, alt, hvad
      der hører til deres Arbejde ved Aabenbaringsteltet, under
      Itamars, Præsten Arons Søns, Tilsyn.

 34.  Saa mønstrede Moses og Aron og Menighedens Øverster Kehatiternes
      Sønner efter deres Slægter, efter deres Fædrenehuse,
 35.  fra Trediveaarsalderen og opefter til Halvtredsaarsalderen, alle,
      som skulde gøre Tjeneste med at udføre Arbejde ved
      Aabenbaringsteltet,
 36.  og de, der mønstredes af dem efter deres Slægter, udgjorde 2750.
 37.  Det var dem, som mønstredes af Kehatiternes Slægter, alle dem,
      der skulde udføre Arbejde ved Aabenbaringsteltet, som Moses og
      Aron mønstrede efter HERRENs Bud ved Moses.

 38.  De, der mønstredes af Gersoniterne efter deres Slægter, efter
      deres Fædrenehuse,
 39.  fra Trediveaarsalderen og opefter til Halvtredsaarsalderen, alle,
      som skulde gøre Tjeneste med at udføre Arbejde ved
      Aabenbaringsteltet,
 40.  de, der mønstredes af dem efter deres Slægter, efter deres
      Fædrenehuse, udgjorde 2630.
 41.  Det var dem, som mønstredes af Gersoniternes Slægter, alle dem,
      der skulde udføre Arbejde ved Aabenbaringsteltet, som Moses og
      Aron mønstrede efter HERRENs Bud.

 42.  De, der mønstredes af Merariternes Slægter efter deres Slægter,
      efter deres Fædrenehuse,
 43.  fra Trediveaarsalderen og opefter til Halvtredsaarsalderen, alle,
      som skulde gøre Tjeneste med at udføre Arbejde ved
      Aabenbaringsteltet,
 44.  de, der mønstredes af dem efter deres Slægter, udgjorde 3200.
 45.  Det var dem, som mønstredes af Merariternes Slægter, som Moses
      og Aron mønstrede efter HERRENs Bud ved Moses.

 46.  Alle, som mønstredes, som Moses og Aron og Israels Øverster
      mønstrede af Leviterne efter deres Slægter, efter deres
      Fædrenehuse,
 47.  fra Trediveaarsalderen og opefter til Halvtredsaarsalderen,
      alle, som skulde udføre Arbejde ved Aabenbaringsteltet baade med
      hvad der skulde gøres, og hvad der skulde bæres,
 48.  de, der mønstredes af dem, udgjorde 8580.
 49.  Efter HERRENs Bud ved Moses anviste man hver enkelt af dem, hvad
      han skulde gøre eller bære; det blev dem anvist, som HERREN
      havde paalagt Moses.
</body>
</poem>

<poem id="bibel4mose05">
<head>
   <title>Fjerde Mosebog 5</title>
   <toctitle>Fjerde Mosebog 5</toctitle>
   <indextitle>Fjerde Mosebog 5</indextitle>
   <firstline>HERREN talede fremdeles til Moses og sagde</firstline>
   <quality>korrektur1</quality>
</head>
<body>
  1.  HERREN talede fremdeles til Moses og sagde:
  2.  Byd Israeliterne at fjerne alle spedalske fra Lejren, alle, der
      lider af Flaad, og alle, der er blevet urene ved Lig;
  3.  baade Mænd og Kvinder skal I fjerne og føre uden for Lejren, for
      at de ikke skal gøre deres Lejr uren, hvor jeg bor midt iblandt
      dem.
  4.  Det gjorde Israeliterne saa; de førte dem uden for Lejren,
      saaledes som HERREN havde paalagt Moses.

  5.  HERREN talede fremdeles til Moses og sagde:
  6.  Sig til Israeliterne: Naar en Mand eller Kvinde begaar nogen af
      alle de Synder, som Mennesker begaar, saaledes at han gør sig
      skyldig i Svig mod HERREN, og det Menneske derved paadrager sig
      Skyld,
  7.  saa skal de bekende Synden, de har begaaet, og Gerningsmanden skal
      erstatte det, han har forbrudt sig med, efter dets fulde Værdi
      med Tillæg af en Femtedel og give det til den, han har forbrudt
      sig imod.
  8.  Og hvis denne ikke har efterladt sig nogen Løser, hvem han kan
      yde Erstatningen, saa skal Erstatningen, som ydes, tilfalde
      HERREN, det vil sige Præsten, foruden den Soningsvæder, ved
      hvilken der skaffes ham Soning.
  9.  Al Offerydelse, alle Helliggaver, som Israeliterne frembærer til
      Præsten, skal tilfalde ham.
 10.  Alle Helliggaver skal tilfalde ham; hvad nogen giver Præsten,
      skal tilfalde ham.

 11.  HERREN talede fremdeles til Moses og sagde:
 12.  Tal til Israeliterne og sig til dem: Naar en Hustru forser sig
      imod sin Mand og er ham utro,
 13.  idet en anden Mand har Samleje med hende, uden at det er kommet
      til hendes Mands Kundskab, og uden at det er blevet opdaget,
      skønt hun har besmittet sig, og uden at der er noget Vidne imod
      hende, da hun ikke er grebet paa fersk Gerning,
 14.  og han gribes af Skinsygens Aand, saa han bliver skinsyg paa sin
      Hustru, som ogsaa i Virkeligheden har besmittet sig, eller han
      gribes af Skinsygens Aand, saa han bliver skinsyg paa sin Hustru,
      skønt hun ikke har besmittet sig,
 15.  saa skal Manden bringe sin Hustru til Præsten og medbringe som
      Offergave for hende en Tiendedel Efa Bygmel; han maa hverken
      hælde Olie over eller komme Røgelse paa, thi det er et
      Skinsyge-Afgrødeoffer, et Minde-Afgrødeoffer, der skal minde om Brøde.
 16.  Saa skal Præsten føre hende frem og stille hende for HERRENs
      Aasyn.
 17.  Og Præsten skal tage helligt Vand i et Lerkar, og af Støvet paa
      Boligens Gulv skal Præsten tage noget og komme i Vandet.
 18.  Saa skal Præsten stille Kvinden frem for HERRENs Aasyn, løse
      hendes Haar og lægge Minde-Afgrødeofferet i hendes Hænder; det er
      et Skinsyge-Afgrødeoffer; og Præsten skal have den bitre Vaandes
      Forbandelsesvand i Haanden.
 19.  Derpaa skal Præsten besværge Kvinden og sige til hende: "Hvis
      ingen har haft Samleje med dig, hvis du ikke har forset dig imod
      din Mand og besmittet dig, saa skal dette den bitre Vaandes
      Forbandelsesvand ikke skade dig.
 20.  Men har du forset dig imod din Mand og besmittet dig, og har en
      anden end din Mand haft Samleje med dig"
 21.  Præsten besværger nu Kvinden med Forbandelsens Ed og siger til
      hende "saa gøre HERREN dig til en Forbandelse og Besværgelse i
      dit Folk, idet han lader din Lænd visne og din Bug svulme op;
 22.  Forbandelsesvandet her komme ind i dine Indvolde, saa din Bug
      svulmer op og din Lænd visner!" Og Kvinden skal sige: "Amen,
      Amen!"
 23.  Derpaa skal Præsten skrive disse Forbandelser op paa et Blad og
      vaske dem ud i den bitre Vaandes Vand
 24.  og give Kvinden den bitre Vaandes Forbandelsesvand at drikke, for
      at Forbandelsesvandet kan komme ind i hende til bitter Vaande.
 25.  Derefter skal Præsten tage Skinsyge Afgrødeofferet af Kvindens
      Haand, udføre Svingningen dermed for HERRENs Aasyn og bære det hen
      til Alteret.
 26.  Og Præsten skal tage en Haandfuld af Afgrødeofferet, det, som
      skal ofres deraf, og bringe det som Røgoffer paa Alteret og derpaa
      give Kvinden Vandet at drikke.
 27.  Naar han har givet hende Vandet at drikke, vil
      Forbandelsesvandet, dersom hun har besmittet sig og været sin
      Mand utro, blive til bitter Vaande, naar det kommer ind i hende,
      hendes Bug vil svulme op og hendes Lænd visne, og Kvinden bliver
      en Forbandelse i sit Folk.
 28.  Men dersom Kvinden ikke har besmittet sig, dersom hun er ren,
      bliver hun uskadt og kan faa Børn.

 29.  Det er Loven om Skinsyge; naar en Hustru forser sig imod sin Mand
      og besmittes,
 30.  eller naar en Mand gribes af Skinsygens Aand og bliver skinsyg paa
      sin Hustru, saa skal han fremstille Hustruen for HERRENs Aasyn, og
      Præsten skal handle med hende efter alt i denne Lov;
 31.  Manden skal være sagesløs, men saadan en Hustru skal undgælde for
      sin Brøde.
</body>
</poem>

<poem id="bibel4mose06">
<head>
   <title>Fjerde Mosebog 6</title>
   <toctitle>Fjerde Mosebog 6</toctitle>
   <indextitle>Fjerde Mosebog 6</indextitle>
   <firstline>HERREN talede fremdeles til Moses og sagde</firstline>
   <quality>korrektur1</quality>
</head>
<body>
  1.  HERREN talede fremdeles til Moses og sagde:
  2.  Tal til Israeliterne og sig til dem: Naar en Mand eller Kvinde
      vil aflægge et Nasiræerløfte for saaledes at indvie sig til
      HERREN,
  3.  skal han afholde sig fra Vin og stærk Drik; Vineddike og stærk
      Drik maa han ikke drikke, ej heller nogen som helst drik af
      Druer; han maa hverken spise friske eller tørrede Druer;
  4.  saa længe hans Indvielse varer, maa han intet som helst nyde, der
      kommer af Vinstokken, hverken umodne Druer eller friske Skud.
  5.  Saa længe hans Indvielsesløfte gælder, maa ingen Ragekniv komme paa
      hans Hoved; indtil Udløbet af den Tid han indvier sig til
      HERREN, skal han være hellig og lade sit Hovedhaar vokse frit.
  6.  Hele den Tid han har indviet sig til HERREN, maa han ikke komme
      Lig nær;
  7.  selv naar hans Fader eller Moder, hans Broder eller Søster dør,
      maa han ikke paadrage sig Urenhed ved dem, thi han bærer sin Guds
      Indvielse paa sit Hoved.
  8.  Saa længe hans Indvielse varer, er han helliget HERREN.
  9.  Men naar nogen uventet og pludselig dør i hans Nærhed, og han
      saaledes bringer Urenhed over sit indviede Hoved, skal han rage
      sit Hoved, den Dag han atter bliver ren; den syvende Dag skal
      han rage det;
 10.  og den ottende Dag skal han bringe to Turtelduer eller Dueunger
      til Præsten ved Aabenbaringsteltets Indgang.
 11.  Og Præsten skal ofre den ene som Syndoffer og den anden som
      Brændoffer og skaffe ham Soning, fordi han har syndet ved at
      røre ved Lig. Derpaa skal han samme Dag atter hellige sit Hoved
 12.  og atter indvie sig til HERREN for lige saa lang Tid, som han før
      havde indviet sig, og bringe et aargammelt Lam som Skyldoffer;
      den forløbne Tid regnes ikke med, da han har bragt Urenhed over
      sit indviede Hoved.

 13.  Dette er Loven om Nasiræeren: Naar hans Indvielsestid er til
      Ende, skal han begive sig til Aabenbaringsteltets Indgang
 14.  og som Offergave bringe HERREN et aargammelt, lydefrit Væderlam
      til Brændoffer, et aargammelt, lydefrit Hunlam til Syndoffer og
      en lydefri Væder til Takoffer,
 15.  en Kurv med usyret Bagværk, Kager af fint Hvedemel, rørte i
      Olie, og usyrede Fladbrød, smurte med Olie, desuden det
      tilhørende Afgrødeoffer og de tilhørende Drikofre.
 16.  Saa skal Præsten bringe det for HERRENs Aasyn og ofre hans
      Syndoffer og Brændoffer,
 17.  og Væderen skal han ofre som Takoffer til HERREN tillige med de
      usyrede Brød i Kurven; derpaa skal Præsten ofre hans Afgrødeoffer
      og Drikoffer.
 18.  Saa skal Nasiræeren ved Indgangen til Aabenbaringsteltet rage sit
      indviede Hoved og tage sit indviede Hovedhaar og kaste det i
      Ilden under Takofferet.
 19.  Og Præsten skal tage den kogte Bov af Væderen og een usyret Kage
      og eet usyret Fladbrød af Kurven og lægge dem paa Nasiræerens
      Hænder, efter at han har afraget sit indviede Hovedhaar.
 20.  Og Præsten skal udføre Svingningen dermed for HERRENs Aasyn; det
      tilfalder Præsten som Helliggave foruden Svingningsbrystet og
      Offerydelseskøllen. Derefter maa Nasiræeren atter drikke Vin.
 21.  Det er Loven om Nasiræeren, der aflægger Løfte, om hans
      Offergave til HERREN i Anledning af Indvielsen, foruden hvad han
      ellers evner at give; overensstemmende med Løftet, han aflægger,
      skal han forholde sig efter den for hans Indvielse gældende Lov.
 22.  HERREN talede fremdeles til Moses og sagde:
 23.  Tal til Aron og hans Sønner og sig: Naar I velsigner
      Israeliterne, skal I sige til dem:
 24.  HERREN velsigne dig og bevare dig,
 25.  HERREN lade sit Ansigt lyse over dig og være dig naadig,
 26.  HERREN løfte sit Aasyn paa dig og give dig Fred!
 27.  Saaledes skal de lægge mit Navn paa Israeliterne, og jeg vil
      velsigne dem.
</body>
</poem>

<poem id="bibel4mose07">
<head>
   <title>Fjerde Mosebog 7</title>
   <toctitle>Fjerde Mosebog 7</toctitle>
   <indextitle>Fjerde Mosebog 7</indextitle>
   <firstline>Da Moses var færdig med at rejse Boligen</firstline>
   <quality>korrektur1</quality>
</head>
<body>
  1.  Da Moses var færdig med at rejse Boligen og havde salvet og
      helliget den med alt dens Tilbehør og ligeledes salvet og
      helliget Alteret med alt dets Tilbehør,
  2.  traadte Israels Øverster, Overhovederne for deres Fædrenehuse,
      Stammernes Øverster, der havde forestaaet Mønstringen, frem
  3.  og førte deres Offergave frem for HERRENs Aasyn, seks lukkede
      Vogne og tolv Stykker Hornkvæg, en Vogn for hver to Øverster og
      et Stykke Hornkvæg for hver een, og de bragte dem hen foran
      Boligen.
  4.  Da sagde HERREN til Moses:
  5.  Modtag dette af dem, for at det kan bruges til Arbejdet ved
      Aabenbaringsteltet, og giv Leviterne det med Henblik paa hver
      enkeltes særlige Arbejde!
  6.  Saa modtog Moses Vognene og Hornkvæget og gav Leviterne dem.
  7.  To Vogne og fire Stykker Hornkvæg gav han Gersoniterne med
      Henblik paa deres særlige Arbejde,
  8.  og fire Vogne og otte Stykker Hornkvæg gav han Merariterne med
      Henblik paa deres særlige Arbejde under Itamars, Præsten Arons
      Søns, Ledelse.
  9.  Derimod gav han ikke Kebatiterne noget, thi dem var Arbejdet med
      de hellige Ting overdraget, og de skulde bære dem paa Skuldrene.
 10.  Fremdeles bragte Øversterne Offergaver til Alterets Indvielse,
      dengang det blev salvet, og Øversterne bragte deres Offergaver
      hen foran Alteret.
 11.  Da sagde HERREN til Moses: Lad hver af Øversterne faa sin Dag til
      at bringe sin Offergave til Alterets Indvielse.

 12.  Den, som første Dag bragte sin Offergave, var Nahasjon,
      Amminadabs Søn af Judas Stamme.
 13.  Og hans Offergave var et Sølvfad, der vejede 130 Sekel, og en
      Sølvskaal paa 70 Sekel efter hellig Vægt, begge fyldte med fint
      Hvedemel, rørt i Olie, til Afgrødeoffer,
 14.  en Kande paa 10 Guldsekel, fyldt med Røgelse,
 15.  en ung Tyr, en Væder, et aargammelt Lam til Brændoffer,
 16.  en Gedebuk til Syndoffer
 17.  og til Takoffer to Stykker Hornkvæg, fem Vædre, fem Bukke og fem
      aargamle Lam. Det var Nahasjons, Amminadabs Søns, Offergave.

 18.  Anden Dag bragte Netan'el, Zuars Søn, Issakars Øverste, sin
      Offergave;
 19.  han bragte som Offergave et Sølvfad, der vejede 130 Sekel, og en
      Sølvskaal paa 70 Sekel efter hellig Vægt, begge fyldte med fint
      Hvedemel, rørt i Olie, til Afgrødeoffer,
 20.  en Kande paa 10 Guldsekel, fyldt med Røgelse,
 21.  en ung Tyr, en Væder, et aargammelt Lam til Brændoffer,
 22.  en Gedebuk til Syndoffer
 23.  og til Takoffer to Stykker Hornkvæg, fem Vædre, fem Bukke og fem
      aargamle Lam. Det var Neanels, Zuars Søns, Offergave.

 24.  Tredje Dag kom Zebuloniternes Øverste, Eliab, Helons Søn;
 25.  hans Offergave var et Sølvfad, der vejede 130 Sekel, og en
      Sølvskaal paa 70 Sekel efter hellig Vægt, begge fyldte med fint
      Hvedemel, rørt i Olie, til Afgrødeoffer,
 26.  en Kande paa 10 Guldsekel, fyldt med Røgelse,
 27.  en ung Tyr, en Væder, et aargammelt Lam til Brændoffer,
 28.  en Gedebuk til Syndoffer
 29.  og til Takoffer to Stykker Hornkvæg, fem Vædre, fem Bukke og fem
      aargamle Lam. Det var Eliabs, Helons Søns, Offergave.
 30.  Fjerde Dag kom Rubeniternes Øverste, Elizur, Sjede'urs Søn;
 31.  hans Offergave var et Sølvfad, der vejede 130 Sekel, og en
      Sølvskaal paa 70 Sekel efter hellig Vægt, begge fyldte med fint
      Hvedemel, rørt i Olie, til Afgrødeoffer,
 32.  en Kande paa 10 Guldsekel, fyldt med Røgelse,
 33.  en ung Tyr, en Væder,
 34.  et aargammelt Lam til Brændoffer, en Gedebuk til Syndoffer
 35.  og til Takoffer to Stykker Hornkvæg, fem Vædre, fem Bukke og fem
      aargamle Lam. Det var Elizurs, Sjødeurs Søns, Offergave.

 36.  Femte Dag kom Simenoiternes Øverste, Sjelumiel, Zurisjaddajs
      Søn;
 37.  hans Offergave var et Sølvfad, der vejede 130 Sekel, og en
      Sølvskaal paa 70 Sekel efter hellig Vægt, begge fyldte med fint
      Hvedemel, rørt i Olie, til Afgrødeoffer,
 38.  en Kande paa 10 Guldsekel, fyldt med Røgelse,
 39.  en ung Tyr, en Væder, et aargammelt Lam til Brændoffer,
 40.  en Gedebuk til Syndoffer
 41.  og til Takoffer to Stykker Hornkvæg, fem Vædre, fem Bukke, og
      fem aargamle Lam. Det var Sjelumiels, Zurisjaddajs
      Søns, Offergave.

 42.  Sjette Dag kom Gaditernes Øverste, Eljasaf, De'uels Søn;
 43.  hans Offergaver et Sølvfad, der vejede 130 Sekel, og en Sølvskaal
      paa 70 Sekel efter hellig Vægt, begge fyldte med fint Hvedemel,
      rørt i Olie, til Afgrødeoffer,
 44.  en Kande paa 10 Guldsekel, fyldt med Røgelse,
 45.  en ung Tyr, en Væder, et aargammelt Lam til Brændoffer,
 46.  en Gedebuk til Syndoffer
 47.  og til Takoffer to Stykker Hornkvæg, fem Vædre, fem Bukke og fem
      aargamle Lam. Det var Eljasafs, De'uels Søns, Offergave.

 48.  Syvende Dag kom Efraimiternes Øverste, Elisjama, Ammihuds Søn:
 49.  hans offergave var et Sølvfad, der vejede 130 Sekel, og en
      Sølvskaal paa 70 Sekel efter hellig Vægt, begge fyldte med fint
      Hvedemel, rørt i Olie, til Afgrødeoffer,
 50.  en Kande paa 10 Guldsekel, fyldt med Røgelse,
 51.  en ung Tyr, en Væder, et aargammelt Lam til Brændoffer,
 52.  en Gedebuk til Syndoffer
 53.  og til Takoffer to Stykker Hornkvæg, fem Vædre, fem Bukke og fem
      aargamle Lam. Det var Elisjamas, Ammihuds Søns, Offergave.

 54.  Ottende Dag kom Mannassiternes Øverste, Gamliel, Pedazurs Søn;
 55.  hans Offergave var et Sølvfad, der vejede 130 Sekel, og en
      Sølvskaal paa 70 Sekel efter hellig Vægt, begge fyldte med fint
      Hvedemel, rørt i Olie, til Afgrødeoffer,
 56.  en Kande paa 10 Guldsekel, fyldt med Røgelse,
 57.  en ung Tyr, en Væder, et aargammelt Lam til Brændoffer,
 58.  en Gedebuk til Syndoffer
 59.  og til Takoffer to Stykker Hornkvæg, fem Vædre, fem Bukke og fem
      aargamle Lam. Det var Gamliels, Pedazurs Søns, Offergave.
 60.  Niende Dag kom Benjaminiternes Øverste, Abidan, Gid'onis Søn;
 61.  hans Offergave var et Sølvfad, der vejede 130 Sekel, og en
      Sølvskaal paa 70 Sekel efter hellig Vægt, begge fyldte med fint
      Hvedemel, rørt i Olie, til Afgrødeoffer,
 62.  en Kande paa 10 Guldsekel, fyldt med Røgelse,
 63.  en ung Tyr, en Væder, et aargammelt Lam til Brændoffer,
 64.  en Gedebuk til Syndoffer
 65.  og til Takoffer to Stykker Hornkvæg, fem, Vædre, fem Bukke og
      fem aargamle Lam. Det var Abidans, Gid'onis Søns, Offergave.

 66.  Tiende Dag kom Daniternes Øverste, Ahiezer, Ammisjaddajs Søn;
 67.  hans Offergave var et Sølvfad, der vejede 130 Sekel, og en
      Sølvskaal paa 70 Sekel efter hellig Vægt, begge fyldte med fint
      Hvedemel, rørt i Olie, til Afgrødeoffer,
 68.  en Kande paa 10 Guldsekel, fyldt med Røgelse,
 69.  en ung Tyr, en Væder, et aargammelt Lam til Brændoffer,
 70.  en Gedebuk til Syndoffer
 71.  og til Takoffer to Stykker Hornkvæg, fem Vædre, fem Bukke og fem
      aargamle Lam. Det var Ahiezers, Ammisjaddajs Søns, Offergave.

 72.  Elevte Dag kom Aseriternes Øverste, Pag'iel, Okrans Søn;
 73.  hans Offergave var et Sølvfad, der vejede 130 Sekel, og en
      Sølvskaal paa 70 Sekel efter hellig Vægt, begge fyldte med fint
      Hvedemel, rørt i Olie, til Afgrødeoffer,
 74.  en Kande paa 10 Guldsekel, fyldt med Røgelse,
 75.  en ung Tyr, en Væder, et aargammelt Lam til Brændoffer,
 76.  en Gedebuk til Syndoffer
 77.  og til Takoffer to Stykker Hornkvæg, fem Vædre, fem Bukke og fem
      aargamle Lam. Det var Pag'iels, Okrans Søns, Offergave.

 78.  Tolvte Dag kom Naftaliternes Øverste, Ahira, Enans Søn;
 79.  hans Offergave var et Sølvfad, der vejede 130 Sekel, og en
      Sølvskaal paa 70 Sekel efter hellig Vægt, begge fyldte med fint
      Hvedemel, rørt i Olie, til Afgrødeoffer,
 80.  en kande paa 10 Guldsekel, fyldt med Røgelse,
 81.  en ung Tyr, en Væder, et aargammelt Lam til Brændoffer,
 82.  en Gedebuk til Syndoffer
 83.  og til Takoffer to Stykker Hornkvæg, fem Vædre, fem Bukke og fem
      aargamle Lam. Det var Ahiras, Enans Søns, Offergave.

 84.  Det var Gaverne fra Israeliternes Øverster til Alterets
      Indvielse, dengang det blev salvet: 12 Sølvfade, 12 Sølvskaale,
      12 Guldkander,
 85.  hvert Sølvfad paa 130 Sekel og hver Sølvskaal paa 70 Sekel, alle
      Sølvkar tilsammen 2400 Sekel efter hellig Vægt;
 86.  12 Guldkander, fyldte med Røgelse, hver paa 10 Sekel efter hellig
      Vægt, alle Guldkander tilsammen 120 Sekel.
 87.  Kvæget til Brændofferet var i alt 12 unge Tyre, 12 Vædre, 12
      aargamle Lam med tilhørende Afgrødeofre, 12 Gedebukke til
      Syndoffer;
 88.  Kvæget til Takofferet var i alt 24 unge Tyre, 60 Vædre, 60 Bukke
      og 60 aargamle lam. Det var Gaverne til Alterets Indvielse, efter
      at det var salvet.

 89.  Da Moses gik ind i Aabenbaringsteltet for at tale med HERREN,
      hørte han Røsten tale til sig fra Sonedækket oven over
      Vidnesbyrdets Ark, fra Pladsen mellem de to Keruber. Og han
      talede til ham.
</body>
</poem>

<poem id="bibel4mose08">
<head>
   <title>Fjerde Mosebog 8</title>
   <toctitle>Fjerde Mosebog 8</toctitle>
   <indextitle>Fjerde Mosebog 8</indextitle>
   <firstline>Og HERREN talede til Moses og sagde</firstline>
   <quality>korrektur1</quality>
</head>
<body>
  1.  Og HERREN talede til Moses og sagde:
  2.  Tal til Aron og sig til ham: Naar du sætter Lamperne paa, skal du
      sætte dem saaledes, at de syv Lamper kaster Lyset ud over Pladsen
      foran Lysestagen!
  3.  Det gjorde Aron saa; han satte Lamperne paa saaledes, at de vendte
      ud mod Pladsen foran Lysestagen, som HERREN havde paalagt Moses.
  4.  Men Lysestagen var lavet af Guld i drevet Arbejde, fra Foden til
      Kronerne var den drevet Arbejde; efter det Forbillede, HERREN
      havde vist ham, havde Moses lavet Lysestagen.

  5.  HERREN talede fremdeles til Moses og sagde:
  6.  Udtag Leviterne af Israeliternes Midte og rens dem!
  7.  Saaledes skal du gaa frem, naar du renser dem: Stænk Renselsesvand
      paa dem og lad dem gaa hele deres Legeme over med Ragekniv, tvætte
      deres Klæder og rense sig.
  8.  Derpaa skal de tage en ung Tyr til Brændoffer med tilhørende
      Afgrødeoffer af fint Hvedemel, rørt i Olie, og du skal tage en
      anden ung Tyr til Syndoffer.
  9.  Lad saa Leviterne træde hen foran Aabenbaringsteltet og kald hele
      Israeliternes Menighed sammen.
 10.  Naar du saa har ladet Leviterne træde frem for HERRENs Aasyn, skal
      Israeliterne lægge deres Hænder paa Leviterne.
 11.  Derpaa skal Aron udføre Svingningen med Leviterne for HERRENs
      Aasyn som et Offer fra Israeliterne, for at de kan udføre HERRENs
      Arbejde.
 12.  Saa skal Leviterne lægge deres Hænder paa Tyrenes Hoved, og
      derefter skal du ofre den ene som Syndoffer og den anden som
      Brændoffer til HERREN for at skaffe Leviterne Soning.
 13.  Derpaa skal du stille Leviterne frem for Aron og hans Sønner og
      udføre Svingningen med dem for HERREN.
 14.  Saaledes skal du udskille Leviterne fra Israeliterne, saa at
      Leviterne kommer til at tilhøre mig.
 15.  Derefter skal Leviterne komme og gøre Arbejde ved
      Aabenbaringsteltet; du skal foretage Renselsen og udføre
      Svingningen med dem,
 16.  thi de er skænket mig som Gave af Israeliternes Midte; i Stedet
      for alt hvad der aabner Moders Liv, alle førstefødte hos
      Israeliterne, har jeg taget mig dem til Ejendom.
 17.  Thi mig tilhører alt det førstefødte hos Israeliterne, baade af
      Mennesker og Kvæg. Dengang jeg slog alle de førstefødte i
      Ægypten, helligede jeg dem til at være min Ejendom.
 18.  Jeg tog Leviterne i Stedet for alt det førstefødte hos
      Israeliterne
 19.  og skænkede Leviterne som Gave til Aron og hans Sønner af
      Israeliternes Midte til at udføre Israeliternes Arbejde ved
      Aabenbaringsteltet og skaffe Israeliterne Soning, for at ingen
      Plage skal ramme Israeliterne, om de selv nærmer sig
      Helligdommen.

 20.  Og Moses, Aron og hele Israeliternes Menighed gjorde saaledes
      med Leviterne; ganske som HERREN havde paalagt Moses med Hensyn
      til Leviterne, gjorde Israeliterne med dem.
 21.  Leviterne lod sig rense for Synd og tvættede deres Klæder, og
      Aron udførte Svingningen med dem for HERRENs Aasyn, og Aron
      skaffede dem Soning, saa de blev rene.
 22.  Derpaa kom Leviterne for at udføre deres Arbejde ved
      Aabenbaringsteltet under Arons og hans Sønners Tilsyn; som HERREN
      havde paalagt Moses med Hensyn til Leviterne, saaledes gjorde de
      med dem.

 23.  HERREN talede fremdeles til Moses og sagde:
 24.  Dette er, hvad der gælder Leviterne: Fra Femogtyveaarsalderen og
      opefter skal de komme og gøre Tjeneste med Arbejdet ved
      Aabenbaringsteltet.
 25.  Men fra Halvtredsaarsalderen skal de holde op med at gøre
      Tjeneste og ikke arbejde mere;
 26.  de kan gaa deres Brødre til Haande i Aabenbaringsteltet med at tage
      Vare paa, hvad der skal varetages; men Arbejde skal de ikke mere
      gøre. Saaledes skal du gøre med Leviterne i alt, hvad de har at
      varetage.
</body>
</poem>

<poem id="bibel4mose09">
<head>
   <title>Fjerde Mosebog 9</title>
   <toctitle>Fjerde Mosebog 9</toctitle>
   <indextitle>Fjerde Mosebog 9</indextitle>
   <firstline>HERREN talede saaledes til Moses i Sinaj Ørken</firstline>
   <quality>korrektur1</quality>
</head>
<body>
  1.  HERREN talede saaledes til Moses i Sinaj Ørken i den første Maaned
      af det andet Aar efter deres Udvandring fra Ægypten:
  2.  Israeliterne skal fejre Paasken til den fastsatte Tid,
  3.  paa den fjortende Dag i denne Maaned ved Aftenstid skal I fejre
      den til den fastsatte Tid; overensstemmende med alle
      Anordningerne og Lovbudene om den skal I fejre den!
  4.  Da sagde Moses til Israeliterne, at de skulde fejre Paasken;
  5.  og de fejrede Paasken i Sinaj Ørken den fjortende Dag i den
      første Maaned ved Aftenstid; nøjagtigt som HERREN havde paalagt
      Moses, saaledes gjorde Israeliterne.

  6.  Men der var nogle Mænd, som var blevet urene ved et Lig og
      derfor ikke kunde fejre Paaske den Dag. Disse Mænd traadte nu den
      Dag frem for Moses og Aron
  7.  og sagde til ham: "Vi er blevet urene ved et Lig; hvorfor skal
      det da være os forment at frembære HERRENs Offergave til den
      fastsatte Tid sammen med de andre Israeliter?"
  8.  Moses svarede dem: "Vent, til jeg faar at høre, hvad HERREN
      paabyder angaaende eder!"

  9.  Da talede HERREN til Moses og sagde:
 10.  Tal til Israeliterne og sig: Naar nogen af eder eller eders
      Efterkommere er blevet uren ved et Lig eller er ude paa en lang
      Rejse, skal han alligevel holde Paaske for HERREN;
 11.  den fjortende Dag i den anden Maaned ved Aftenstid skal de holde
      den; med usyret Brød og bitre Urter skal de spise Paaskelammet.
 12.  De maa intet levne deraf til næste Morgen, og de maa ikke
      sønderbryde noget af dets Ben. De skal fejre Paasken i
      Overensstemmelse med alle de Anordninger, som gælder for den.
 13.  Men den, som undlader at fejre Paasken, skønt han er ren og ikke
      paa Rejse, det Menneske skal udryddes af sin Slægt, fordi han
      ikke har frembaaret HERRENs Offergave til den fastsatte Tid. Den
      Mand skal undgælde for sin Synd.
 14.  Og naar en fremmed, der bor hos eder, vil holde Paaske for HERREN,
      skal han holde den efter de Anordninger og Lovbud, som gælder
      for Paasken. En og samme Lov skal gælde for eder, for den
      fremmede og for den indfødte.

 15.  Den Dag Boligen blev rejst, dækkede Skyen Boligen, Vidnesbyrdets
      Telt; men om Aftenen var der som et Ildskær over Boligen, og det
      holdt sig til om Morgenen.
 16.  Saaledes var det til Stadighed: Om Dagen dækkede Skyen den, om
      Natten Ildskæret.
 17.  Hver Gang Skyen løftede sig fra Teltet, brød Israeliterne op, og
      der, hvor Skyen stod stille, slog Israeliterne Lejr.
 18.  Paa HERRENs Bud brød Israeliterne op, og paa HERRENs Bud gik de i
      Lejr, og saa længe Skyen hvilede over Boligen, blev de liggende i
      Lejr;
 19.  naar Skyen blev over Boligen i længere Tid, rettede Israeliterne
      sig efter, hvad HERREN havde foreskrevet dem, og brød ikke op.
 20.  Det hændte, at Skyen kun blev nogle faa Dage over Boligen; da gik
      de i Lejr paa HERRENs Bud og brød op paa HERRENs Bud.
 21.  Og det hændte, at Skyen kun blev der fra Aften til Morgen; naar
      Skyen da løftede sig om Morgenen, brød de op. Eller den blev der
      en Dag og en Nat; naar Skyen da løftede sig, brød de op.
 22.  Eller den blev der et Par Dage eller en Maaned eller længere
      endnu, idet Skyen i længere Tid hvilede over Boligen; saa blev
      Israeliterne liggende i Lejr og brød ikke op, men naar den
      løftede sig, brød de op.
 23.  Paa HERRENs Bud gik de i Lejr, og paa HERRENs Bud brød de op; de
      rettede sig efter, hvad HERREN havde foreskrevet dem, efter
      HERRENs Bud ved Moses.
</body>
</poem>

<poem id="bibel4mose10">
<head>
   <title>Fjerde Mosebog 10</title>
   <toctitle>Fjerde Mosebog 10</toctitle>
   <indextitle>Fjerde Mosebog 10</indextitle>
   <firstline>HERREN talede fremdeles til Moses og sagde</firstline>
   <quality>korrektur1</quality>
</head>
<body>
  1.  HERREN talede fremdeles til Moses og sagde:
  2.  Du skal lave dig to Sølvtrompeter; i drevet Arbejde skal du lave
      dem. Dem skal du bruge, naar Menigheden skal kaldes sammen, og
      naar Lejrene skal bryde op.
  3.  Naar der blæses i dem begge to, skal hele Menigheden samle sig
      hos dig ved Indgangen til Aabenbaringsteltet.
  4.  Blæses der kun i den ene, skal Øversterne, Overhovederne for
      Israels Stammer, samle sig hos dig.
  5.  Naar I blæser Alarm med dem, skal Lejrene paa Østsiden bryde op;
  6.  blæser Alarm anden Gang, skal Lejrene paa Sydsiden bryde op:
      tredje Gang skal Lejrene mod Vest bryde op, fjerde Gang Lejrene
      mod Nord; der skal blæses Alarm, naar de skal bryde op.
  7.  Men naar Forsamlingen skal sammenkaldes skal I blæse paa
      almindelig Vis, ikke Alarm.
  8.  Arons Sønner, Præsterne, skal blæse i Trompeterne; det skal være
      eder en evig gyldig Anordning fra Slægt til Slægt.
  9.  Naar I drager i Krig i eders Land mod en Fjende, der angriber
      eder, og blæser Alarm med Trompeterne, skal I ihukommes for
      HERREN eders Guds Aasyn og frelses fra eders Fjender.
 10.  Og paa eders Glædesdage, eders Højtider og Nymaanedage, skal I
      blæse i Trompeterne ved eders Brændofre og Takofre; saa skal de
      tjene eder til Ihukommelse for eders Guds Aasyn. Jeg er HERREN
      eders Gud!

 11.  Den tyvende Dag i den anden Maaned af det andet Aar løftede Skyen
      sig fra Vidnesbyrdets Bolig.
 12.  Da brød Israeliterne op fra Sinaj Ørken, i den Orden de skulde
      bryde op i, og Skyen stod stille i Parans Ørken.
 13.  Da de nu første Gang brød op efter Guds Bud ved Moses,
 14.  var Judæernes Lejr den første, der brød op under sit Felttegn,
      Hærafdeling for Hærafdeling; deres Hær førtes af Nahasjon,
      Amminadabs Søn.
 15.  Issakariternes Stammes Hær førtes af Netan'el, Zuars Søn,
 16.  og Zebuloniternes Stammes Hær af Eliab, Helons Søn.
 17.  Da derpaa Boligen var taget ned, brød Gersoniterne og Merariterne
      op og bar Boligen.
 18.  Saa brød Rubens Lejr op under sit Felttegn, Hærafdeling for
      Hærafdeling; deres Hær førtes af Elizur, Sjede'urs Søn.
 19.  Simeoniternes Stammes Hær førtes af Sjelumiel, Zurisjaddajs Søn,
 20.  og Gaditernes Stammes Hær af Eljasaf, De'uels Søn.
 21.  Saa brød Kehatiterne, der bar de hellige Ting, op; og før deres
      Komme havde man rejst Boligen.
 22.  Saa brød Efraimiternes Lejr op under sit Felttegn, Hærafdeling
      for Hærafdeling; deres Hær førtes af Elisjema, Ammihuds Søn.
 23.  Manassiternes Stammes Hær førtes af Gamliel, Pedazurs Søn,
 24.  og Benjaminiternes Stammes Hær af Abidan, Gid'onis Søn.
 25.  Saa brød Daniternes Lejr op under sit Felttegn som Bagtrop i hele
      Lejrtoget, Hærafdeling for Hærafdeling; deres Hær førtes af
      Ahiezer, Ammisjaddajs Søn.
 26.  Aseriternes Stammes Hær førtes af Pag'iel, Okrans Søn,
 27.  og Naftaliternes Stammes Hær af Ahira, Enans Søn.
 28.  Saaledes foregik Israeliternes Opbrud, Hærafdeling for
      Hærafdeling. Saa brød de da op.
 29.  Men Moses sagde til Midjaniten Hobab, Reuels Søn, Moses's
      Svigerfader: "Vi bryder nu op for at drage til det Sted, HERREN
      har lovet at give os; drag med os! Vi skal lønne dig godt, thi
      HERREN har stillet Israel gode Ting i Udsigt."
 30.  Men han svarede ham: "Jeg vil ikke drage med; nej, jeg drager
      til mit Land og min Slægt."
 31.  Da sagde han: "Forlad os ikke! Du kender jo de Steder, hvor vi
      kan slaa Lejr i Ørkenen; vær Øje for os!
 32.  Drager du med os, skal vi give dig Del i alt det gode, HERREN
      vil give os."

 33.  Derpaa brød de op fra HERRENs Bjerg og vandrede tre Dagsrejser
      frem, idet HERRENs Pagts Ark drog i Forvejen for at søge dem et
      Sted, hvor de kunde holde Hvil.
 34.  Og HERRENs Sky svævede over dem om Dagen, naar de brød op fra
      Lejren.
 35.  Og hver Gang Arken brød op, sagde Moses: "Staa op, HERRE, at dine
      Fjender maa splittes og dine Avindsmænd fly for dit Aasyn!"
 36.  Og hver Gang den standsede, sagde han: "Vend tilbage, HERRE, til
      Israels Stammers Titusinder!"
</body>
</poem>

<poem id="bibel4mose11">
<head>
   <title>Fjerde Mosebog 11</title>
   <toctitle>Fjerde Mosebog 11</toctitle>
   <indextitle>Fjerde Mosebog 11</indextitle>
   <firstline>Men Folket knurrede højlydt for HERREN over deres usle Kaar</firstline>
   <quality>korrektur1</quality>
</head>
<body>
  1.  Men Folket knurrede højlydt for HERREN over deres usle Kaar; og
      da HERREN hørte det, blussede hans Vrede op, og HERRENs Ild brød
      løs iblandt dem og aad om sig i den yderste Del af Lejren.
  2.  Da raabte Folket til Moses, og Moses gik i Forbøn hos HERREN.  Saa
      dæmpedes Ilden.
  3.  Derfor kaldte man dette Sted Tabera, fordi HERRENs Ild brød løs
      iblandt dem.

  4.  Men den sammenløbne Hob, som fandtes iblandt dem, blev lysten.
      Saa tog ogsaa Israeliterne til at græde igen, og de sagde: "Kunde
      vi dog faa Kød at spise!
  5.  Vi mindes Fiskene, vi fik at spise for intet i Ægypten, og
      Agurkerne, Vandmelonerne, Porrerne, Hvidløgene og Skalotterne,
  6.  og nu vansmægter vi; her er hverken det ene eller det andet, vi
      ser aldrig andet end Manna."
  7.  Mannaen lignede Horianderfrø og saa ud som Bdellium.
  8.  Folket gik rundt og sankede den op; derpaa malede de den i
      Haandkværne eller stødte den i Mortere; saa kogte de den i Gryder
      og lavede Kager deraf; den smagte da som Bagværk tillavet i
      Olie.
  9.  Naar Duggen om Natten faldt over Lejren, faldt ogsaa Mannaen ned
      over den.

 10.  Og Moses hørte, hvorledes alle Folkets Slægter græd, enhver ved
      Indgangen til sit Telt; da blussede HERRENs Vrede voldsomt op,
      og det vakte ogsaa Moses's Mishag.
 11.  Da sagde Moses til HERREN: "Hvorfor har du handlet saa ilde med
      din Tjener, og hvorfor har jeg ikke fundet Naade for dine Øjne,
      siden du har lagt hele dette Folk som en Byrde paa mig?
 12.  Mon det er mig, der har undfanget hele dette Folk, mon det er
      mig, der har født det, siden du forlanger, at jeg i min Favn
      skal bære det hen til det Land, du tilsvor dets Fædre, som en
      Fosterfader bærer det diende Barn?
 13.  Hvor skal jeg gaa hen og skaffe hele dette Folk Kød? Thi de
      græder rundt om mig og siger: Skaf os Kød at spise?
 14.  Jeg kan ikke ene bære hele dette Folk, det er mig for tungt.
 15.  Hvis du vil handle saaledes med mig, saa dræb mig hellere, om jeg
      har fundet Naade for dine Øjne, saa at jeg ikke skal være nødt til
      at opleve saadan Elendighed!"

 16.  HERREN svarede Moses: "Kald mig halvfjerdsindstyve af Israels
      Ældste sammen, Mænd, som du ved hører til Folkets Ældste og
      Tilsynsmænd, før dem hen til Aabenbaringsteltet og lad dem stille
      sig op hos dig der.
 17.  Saa vil jeg stige ned og tale med dig der, og jeg vil tage noget
      af den Aand, der er over dig, og lade den komme over dem, for at
      de kan hjælpe dig med at bære Folkets Byrde, saa du ikke ene skal
      bære den.
 18.  Men til Folket skal du sige: Helliger eder til i Morgen, saa skal
      I faa Kød at spise! I har jo grædt højlydt for HERREN og sagt:
      Kunde vi dog faa Kød at spise! Vi havde det jo bedre i Ægypten!
      Derfor vil HERREN give eder Kød at spise;
 19.  og ikke blot een eller to eller fem eller ti eller tyve Dage
      skal I spise det,
 20.  men en hel Maaned igennem, indtil det staar eder ud af Næsen, og I
      væmmes derved, fordi I har ringeagtet HERREN, der er i eders
      Midte, og grædt for hans Aasyn og sagt: Hvorfor drog vi dog ud af
      Ægypten!"
 21.  Moses svarede: "600 000 Fodfolk tæller det Folk, jeg har om mig,
      og du siger: Jeg vil skaffe dem Kød, saa de har nok at spise en
      hel Maaned!
 22.  Kan der slagtes saa meget Smaakvæg og Hornkvæg til dem, at det kan
      slaa til, eller kan alle Fisk i Havet samles sammen til dem, saa
      det kan slaa til?"
 23.  HERREN svarede Moses: "Er HERRENs Arm for kort? Nu skal du faa at
      se, om mit Ord gaar i Opfyldelse for dig eller ej."

 24.  Da gik Moses ud og kundgjorde Folket HERRENs Ord. Og han samlede
      halvfjerdsindstyve af Folkets Ældste og lod dem stille sig rundt
      om Teltet.
 25.  Saa steg HERREN ned i Skyen og talede til ham; og han tog noget
      af den Aand, der var over ham, og lod den komme over de
      halvfjerdsindstyve Ældste, og da Aanden hvilede over dem, kom de
      i profetisk Henrykkelse, noget, som ikke siden hændtes dem.
 26.  Imidlertid var to Mænd blevet tilbage i Lejren, den ene hed
      Eldad, den anden Medad. Ogsaa over dem kom Aanden, thi de hørte
      til dem, der var optegnede, men de var ikke gaaet ud til Teltet,
      og nu kom de i profetisk Henrykkelse inde i Lejren.
 27.  Da løb en ung Mand ud og fortalte Moses det og sagde: "Eldad og
      Medad er kommet i profetisk Henrykkelse inde i Lejren."
 28.  Josua, Nuns Søn, der fra sin Ungdom af havde gaaet Moses til
      Haande, sagde da: "Min Herre Moses, stands dem i det!"
 29.  Men Moses sagde til ham: "Er du skinsyg paa mine Vegne? Gid alt
      HERRENs Folk var Profeter, gid HERREN vilde lade sin Aand komme
      over dem!"
 30.  Derpaa trak Moses sig tilbage til Lejren med Israels Ældste.

 31.  Da rejste der sig paa HERRENs Bud en Vind, som førte Vagtler med
      sig fra Havet og drev dem hen over Lejren saa langt som en
      Dagsrejse paa begge Sider af Lejren i en Højde af et Par Alen
      over Jorden.
 32.  Saa gav Folket sig hele den Dag, hele Natten og hele den næste
      Dag til at samle Vagtlerne op; det mindste, nogen samlede, var
      ti Homer. Og de bredte dem ud til Tørring rundt om Lejren.
 33.  Medens Kødet endnu var imellem Tænderne paa dem, før det endnu
      var spist, blussede HERRENs Vrede op imod Folket, og HERREN lod
      en meget haard Straf ramme Folket.
 34.  Og man kaldte Stedet Kibrot Hatta'ava, thi der blev de lystne Folk
      jordet.
 35.  Fra Kibrot-Hatta'ava drog Folket til Hazerot, og de gjorde Holdt i
      Hazerot.
</body>
</poem>

<poem id="bibel4mose12">
<head>
   <title>Fjerde Mosebog 12</title>
   <toctitle>Fjerde Mosebog 12</toctitle>
   <indextitle>Fjerde Mosebog 12</indextitle>
   <firstline>Mirjam og Aron tog til Orde mod Moses</firstline>
   <quality>korrektur1</quality>
</head>
<body>
  1.  Mirjam og Aron tog til Orde mod Moses i Anledning af den
      kusjitiske Kvinde, han havde ægtet - han havde nemlig ægtet en
      kusjitisk Kvinde -
  2.  og sagde: "Har HERREN kun talet til Moses? Mon han ikke ogsaa har
      talet til os?" Og HERREN hørte det.
  3.  Men den Mand Moses var saare sagtmodig, sagtmodigere end noget
      andet Menneske paa Jorden.

  4.  Da sagde HERREN i det samme til Moses, Aron og Mirjam: "Gaa alle
      tre ud til Aabenbaringsteltet!" Og de gik alle tre derud.
  5.  Men HERREN steg ned i Skystøtten og stillede sig ved Indgangen
      til Teltet og kaldte paa Aron og Mirjam, og de gik begge derud.
  6.  Da sagde han: "Hør, hvad jeg siger: Naar der ellers er en Profet
      iblandt eder, giver jeg mig til Kende for ham i Syner eller
      taler med ham i Drømme.
  7.  Anderledes er det med min Tjener Moses: han er tro i hele mit
      Hus;
  8.  med ham taler jeg Ansigt til Ansigt, ikke i Syner eller Gaader,
      han skuer HERRENs Skikkelse; hvor tør I da tage til Orde mod min
      Tjener Moses?"
  9.  Og HERRENs Vrede blussede op imod dem, og han gik bort.
 10.  Da saa Skyen trak sig bort fra Teltet, se, da var Mirjam hvid som
      Sne af Spedalskhed, og da Aron vendte sig mod Mirjam, se, da var
      hun spedalsk.
 11.  Da sagde Aron til Moses: "Ak, Herre, lad os dog ikke undgælde
      for den Synd, vi i Daarskab begik!
 12.  Lad hende dog ikke blive som et dødfødt Barn, hvis Kød er halvt
      fortæret, naar det kommer ud af Moders Liv!"
 13.  Moses raabte da til HERREN og sagde: "Ak, gør hende dog rask
      igen!"
 14.  Og HERREN svarede Moses: "Hvis hendes Fader havde spyttet hende
      i Ansigtet, maatte hun da ikke have baaret sin Skam i syv Dage?
      Derfor skal hun i syv Dage være udelukket fra Lejren; saa kan hun
      atter optages."
 15.  Da blev Mirjam udelukket fra Lejren i syv Dage, og Folket brød
      ikke op, før Mirjam atter var optaget.
 16.  Saa brød Folket op fra Hazerot og slog Lejr i Parans Ørken.
</body>
</poem>

<poem id="bibel4mose13">
<head>
   <title>Fjerde Mosebog 13</title>
   <toctitle>Fjerde Mosebog 13</toctitle>
   <indextitle>Fjerde Mosebog 13</indextitle>
   <firstline>HERREN talede fremdeles til Moses og sagde</firstline>
   <quality>korrektur1</quality>
</head>
<body>
  1.  HERREN talede fremdeles til Moses og sagde:
  2.  "Send nogle Mænd af Sted for at undersøge Kana'ans Land, som jeg
      vil give Israeliterne; een Mand af hver Fædrenestamme skal I
      sende, og kun Mænd, der er Øverster iblandt dem!"
  3.  Da udsendte Moses dem fra Parans Ørken paa HERRENs Bud, Mænd, der
      alle var Overhoveder for Israeliterne.
  4.  Deres Navne var følgende: Af Rubens Stamme Sjammua, Zakkurs Søn,
  5.  af Simeons Stamme Sjafat, Horis Søn,
  6.  af Judas Stamme Kaleb, Jefunnes Søn,
  7.  af Issakars Stamme Jigal, Josefs Søn,
  8.  af Efraims Stamme Hosea, Nuns Søn,
  9.  af Benjamins Stamme Palti, Rafus Søn,
 10.  af Zebulons Stamme Gaddiel, Sodis Søn,
 11.  af Josefs Stamme, det er Manasses Stamme, Gaddi, Susis Søn,
 12.  af Dans Stamme Ammiel, Gemallis Søn,
 13.  af Asers Stamme Setur, Mikaels Søn,
 14.  af Naftalis Stamme Nabi, Vofsis Søn,
 15.  af Gads Stamme Geu'el, Makis Søn.
 16.  Det var Navnene paa de Mænd, Moses udsendte for at undersøge
      Landet. Men Moses gav Hosea, Nuns Søn, Navnet Josua.

 17.  Og Moses sendte dem af Sted for at undersøge Kana'ans Land.  Og
      han sagde til dem: "Drag herfra op i Sydlandet og drag op i
      Bjergene
 18.  og se, hvordan Landet er, og om Folket, som bor der, er stærkt
      eller svagt, faatalligt eller talrigt,
 19.  om Landet, de bor i, er godt eller daarligt, og om Byerne, de bor
      i, er Teltlejre eller Fæstninger,
 20.  og om Landet er fedt eller magert, om der findes Træer deri
      eller ej. Vær ved godt Mod og tag noget af Landets Frugt med
      tilbage!" Det var netop ved den Tid, de første Druer var modne.

 21.  Saa drog de af Sted og undersøgte Landet lige fra Zins Ørken til
      Rehob, Egnen hen imod Hamat.
 22.  Saa begav de sig op i Sydlandet og kom til Hebron; der boede
      Ahiman, Sjesjaj og Talmaj, Anaks Efterkommere. Men Hebron var
      grundlagt syv Aar før Zoan i Ægypten.
 23.  Da de naaede Esjkoldalen, afskar de en Ranke med en Drueklase,
      som der maatte to Mand til at bære paa en Bærestang, og plukkede
      nogle Granatæbler og Figener.
 24.  Man kaldte dette Sted Esjkoldalen med Hentydning til den
      Drueklase, Israeliterne der skar af.

 25.  Efter fyrretyve Dages Forløb vendte de tilbage efter at have
      undersøgt Landet;
 26.  og de kom til Moses og Aron og hele Israeliternes Menighed i
      Parans Ørken i Kadesj og aflagde Beretning for dem og hele
      Menigheden og viste dem Landets Frugt.
 27.  De fortalte ham: "Vi kom til Landet, du sendte os til; det er
      virkelig et Land, der flyder med Mælk og Honning, og her er
      Frugt derfra;
 28.  men stærkt er Folket, som bor i Landet, og Byerne er befæstede
      og meget store; ja, vi saa ogsaa Efterkommere af Anak der.
 29.  Amalek bor i Sydlandet, Hetiterne, Jebusiterne og Amoriterne i
      Bjerglandet og Kana'anæerne ved Havet og langs Jordan."
 30.  Da søgte Kaleb at bringe Folket til Tavshed over for Moses og
      sagde: "Lad os kun drage op og underlægge os det, thi vi kan
      sikkert tage det!"
 31.  Men de Mænd, der havde været med ham deroppe, sagde: "Vi kan
      ikke drage op imod dette Folk, thi det er stærkere end vi!"
 32.  Og de talte nedsættende til Israeliterne om Landet, som de havde
      undersøgt, og sagde: "Landet, som vi har rejst igennem og
      undersøgt, er et Land, der fortærer sine Indbyggere, og alle de
      Folk, vi saa der, var kæmpestore.
 33.  Vi saa der Kæmperne Anaks Sønner, der er af Kæmpeslægten og vi
      forekom baade os selv og dem som Græshopper!"
</body>
</poem>

<poem id="bibel4mose14">
<head>
   <title>Fjerde Mosebog 14</title>
   <toctitle>Fjerde Mosebog 14</toctitle>
   <indextitle>Fjerde Mosebog 14</indextitle>
   <firstline>Da opløftede hele Menigheden sin Røst og brød ud i Klageraab</firstline>
   <quality>korrektur1</quality>
</head>
<body>
  1.  Da opløftede hele Menigheden sin Røst og brød ud i Klageraab, og
      Folket græd Natten igennem.
  2.  Og alle Israeliterne knurrede imod Moses og Aron, og hele
      Menigheden sagde til dem: "Gid vi var døde i Ægypten eller her i
      Ørkenen!
  3.  Hvorfor fører HERREN os til dette Land, naar vi skal falde for
      Sværdet og vore Kvinder og Børn blive til Bytte? Var det dog
      ikke bedre for os at vende tilbage til Ægypten?"
  4.  Og de sagde til hverandre: "Lad os vælge os en Fører og vende
      tilbage til Ægypten!"
  5.  Da faldt Moses og Aron paa deres Ansigt foran hele den
      israelitiske Menigheds Forsamling.
  6.  Men Josua, Nuns Søn, og Kaleb, Jefunnes Søn, der havde været med
      til at undersøge Landet, sønderrev deres Klæder
  7.  og sagde til hele Israeliternes Menighed: "Landet, vi har rejst
      igennem og undersøgt, er et saare, saare godt Land.
  8.  Hvis HERREN har Behag i os, vil han føre os til det Land og give
      os det, et Land, der flyder med Mælk og Honning.
  9.  Gør kun ikke Oprør imod HERREN og frygt ikke for Landets
      Befolkning, thi dem tager vi som en Bid Brød; deres Skygge er
      veget fra dem, men med os er HERREN; frygt ikke for dem!"
 10.  Hele Menigheden tænkte allerede paa at stene dem; men da kom
      HERRENs Herlighed til Syne for alle Israeliterne ved
      Aabenbaringsteltet.

 11.  Og HERREN sagde til Moses: "Hvor længe skal dette Folk haane mig,
      og hvor længe vil det vægre sig ved at tro paa mig, til Trods for
      alle de Tegn jeg har gjort i det?
 12.  Jeg vil slaa det med Pest og udrydde det, men dig vil jeg gøre
      til et Folk, større og stærkere end det!"
 13.  Men Moses sagde til HERREN: "Ægypterne har hørt, at du i din
      Vælde har ført dette Folk bort fra dem;
 14.  og ligeledes har alle dette Lands Indbyggere hørt, at du, HERRE,
      er midt iblandt dette Folk, thi du, HERRE, aabenbarer dig
      synligt, idet din Sky staar over dem, og du vandrer foran dem om
      Dagen i en Skystøtte og om Natten i en Ildstøtte.
 15.  Hvis du nu dræber dette Folk alle som een, vil de Folk, der har
      hørt dit Ry, sige:
 16.  Fordi HERREN ikke evnede at føre dette Folk til det Land, han
      havde tilsvoret dem, lod han dem omkomme i Ørkenen.
 17.  Derfor, HERRE, lad din Vælde nu vise sig i sin Storhed, saaledes
      som du forjættede, da du sagde:
 18.  HERREN er langmodig og rig paa Miskundhed, han forlader
      Misgerning og Overtrædelse, men han lader ingen ustraffet, og
      han hjemsøger Fædrenes Brøde paa Børnene i tredje og fjerde Led.
 19.  Saa tilgiv nu dette Folk dets Misgerning efter din store
      Miskundhed, saaledes som du har tilgivet dette Folk hele Vejen
      fra Ægypten og hertil!"

 20.  Da sagde HERREN: "Jeg tilgiver dem paa din Bøn.
 21.  Men saa sandt jeg lever saa sandt hele Jorden skal opfyldes af
      HERRENs Herlighed:
 22.  Ingen af de Mænd, der har set min Herlighed og de Tegn, jeg har
      gjort i Ægypten og i Ørkenen, og dog nu for tiende Gang har
      fristet mig og ikke villet lyde min Røst,
 23.  ingen af dem skal se det Land, jeg tilsvor deres Fædre! Ingen af
      dem, der har haanet mig, skal faa det at se;
 24.  kun min Tjener Kaleb lader jeg komme til det Land, han har været
      i, og hans Efterkommere skal faa det i Eje, fordi han havde en
      anden Aand og viste mig fuld Lydighed.
 25.  (Men Amalekiterne og Kana'anæerne bor i Lavlandet.) Vend derfor om
      i Morgen, bryd op og drag ud i Ørkenen ad det røde Hav til!"

 26.  Fremdeles talede HERREN til Moses og Aron og sagde:
 27.  "Hvor længe skal jeg taale denne onde Menighed, dem, som
      bestandig knurrer imod mig? Jeg har hørt Israeliternes Knurren,
      hørt, hvorledes de knurrer imod mig.
 28.  Sig til dem: Saa sandt jeg lever lyder det fra HERREN, som I har
      raabt mig i Øret, saaledes vil jeg handle med eder!
 29.  I Ørkenen her skal eders Kroppe falde, alle I, der blev
      mønstret, saa mange I er fra Tyveaarsalderen og opefter, I, som
      har knurret imod mig.
 30.  Sandelig, ingen af eder skal komme til det Land, jeg med løftet
      Haand svor at ville give eder at bo i, med Undtagelse af Kaleb,
      Jefunnes Søn, og Josua, Nuns Søn.
 31.  Eders smaa Børn, som I sagde vilde blive til Bytte, dem vil jeg
      lade komme derhen, og de skal tage det Land i Besiddelse, som I
      har vraget,
 32.  men eders egne Kroppe skal falde i Ørkenen her,
 33.  og eders Sønner skal flakke om i Ørkenen i fyrretyve Aar og
      undgælde for eders Bolen, indtil eders Kroppe er gaaet til Grunde
      i Ørkenen.
 34.  Som I brugte fyrretyve Dage til at undersøge Landet, saaledes
      skal I undgælde for eders Misgerninger i fyrretyve Aar, eet Aar
      for hver Dag, og saaledes faa mit Mishag at føle.
 35.  Jeg HERREN har sagt det: Sandelig, saaledes vil jeg handle med
      hele denne onde Menighed, der har rottet sig sammen imod mig; i
      Ørkenen her skal de gaa til Grunde, i den skal de dø!"

 36.  Og de Mænd, Moses havde udsendt for at undersøge Landet, og som
      efter deres Tilbagekomst havde faaet hele Menigheden til at
      knurre imod ham ved at tale nedsættende om Landet,
 37.  de Mænd, der havde talt nedsættende om Landet, fik en brat Død
      for HERRENs Aasyn:
 38.  kun Josua, Nuns Søn, og Kaleb, Jefunnes Søn, blev i Live af de
      Mænd, der var draget hen for at undersøge Landet.

 39.  Men da Moses forebragte alle Israeliterne disse Ord, grebes
      Folket af stor Sorg;
 40.  og tidligt næste Morgen drog de op mod det øverste af
      Bjerglandet og sagde: "Se, vi er rede til at drage op til det
      Sted, HERREN har talet om, thi vi har syndet."
 41.  Da sagde Moses: "Hvorfor vil I overtræde HERRENs Bud? Det vil
      ikke gaa godt!
 42.  Drag ikke derop, thi HERREN er ikke iblandt eder; gør I det,
      bliver I slaaet af eders Fjender!
 43.  Thi Amalekiterne og Kana'anæerne vil møde eder der, og I skal
      falde for Sværdet; I har jo vendt eder fra HERREN, og HERREN er
      ikke med eder!"
 44.  Alligevel formastede de sig til at drage op mod det øverste af
      Bjerglandet; men HERRENs Pagts Ark og Moses forlod ikke Lejren.
 45.  Da steg Amalekiterne og Kana'anæerne, der boede der i
      Bjerglandet, ned og slog dem og adsplittede dem lige til Horma.
</body>
</poem>

<poem id="bibel4mose15">
<head>
   <title>Fjerde Mosebog 15</title>
   <toctitle>Fjerde Mosebog 15</toctitle>
   <indextitle>Fjerde Mosebog 15</indextitle>
   <firstline>HERREN talede fremdeles til Moses og sagde</firstline>
   <quality>korrektur1</quality>
</head>
<body>
  1.  HERREN talede fremdeles til Moses og sagde:
  2.  Tal til Israeliterne og sig til dem: Naar I kommer til det Land,
      jeg vil give eder at bo i,
  3.  og I vil ofre HERREN et Ildoffer, Brændoffer eller Slagtoffer,
      af Hornkvæg eller Smaakvæg for at indfri et Løfte eller af fri
      Drift eller i Anledning af eders Højtider for at berede HERREN
      en liflig Duft,
  4.  saa skal den, der bringer HERREN sin Offergave, som Afgrødeoffer
      bringe en Tiendedel Efa fint Hvedemel, rørt i en Fjerdedel Hin
      Olie
  5.  desuden skal du som Drikoffer til hvert Lam ofre en Fjerdedel
      Hin Vin, hvad enten det er Brændoffer eller Slagtoffer.
  6.  Men til en Væder skal du som Afgrødeoffer ofre to Tiendedele Efa
      fint Hvedemel, rørt i en Tredjedel Hin Olie;
  7.  desuden skal du som Drikoffer frembære en Tredjedel Hin Vin til
      en liflig Duft for HERREN.
  8.  Og naar du ofrer en ung Tyr som Brændoffer eller Slagtoffer for
      at indfri et Løfte eller som Takoffer til HERREN,
  9.  skal du foruden Tyren frembære som Afgrødeoffer tre Tiendedele
      Efa fint Hvedemel, rørt i en halv Hin Olie;
 10.  desuden skal du som Drikoffer frembære en halv Hin Vin, et
      Ildoffer til en liflig Duft for HERREN.
 11.  Saaledes skal der gøres for hver enkelt Tyr, hver enkelt Væder
      eller hvert Lam eller Ged;
 12.  saaledes skal I gøre for hvert enkelt Dyr, saa mange I nu ofrer.
 13.  Enhver indfødt skal gøre disse Ting paa denne Maade, naar han vil
      bringe et Ildoffer til en liflig Duft for HERREN.
 14.  Og naar en fremmed bor hos eder, eller nogen i de kommende Tider
      bor iblandt eder, og han vil bringe et Ildoffer til en liflig
      Duft for HERREN, skal han gøre paa samme Maade som I selv.
 15.  Inden for Forsamlingen skal en og samme Anordning gælde for eder
      og den fremmede, der bor hos eder; det skal være eder en evig
      gyldig Anordning fra Slægt til Slægt: hvad der gælder for eder,
      skal ogsaa gælde for den fremmede for HERRENs Aasyn;
 16.  samme Lov og Ret gælder for eder og den fremmede, der bor hos
      eder.

 17.  HERREN talede fremdeles til Moses og sagde:
 18.  Tal til Israeliterne og sig til dem: Naar I kommer til det Land,
      jeg fører eder til,
 19.  og spiser af Landets Brød, skal I yde HERREN en Offerydelse.
 20.  Som Førstegrøde af eders Grovmel skal I yde en Kage som
      Offerydelse; paa samme Maade som Offerydelsen af Tærskepladsen
      skal I yde den.
 21.  Af Førstegrøden af eders Grovmel skal I give HERREN en
      Offerydelse, Slægt efter Slægt.

 22.  Dersom I synder af Vanvare og undlader at udføre noget af alle
      de Bud, HERREN har kundgjort Moses,
 23.  noget af alt det, HERREN har paalagt eder gennem Moses, fra den
      Dag HERREN udstedte sit Bud og frem i Tiden fra Slægt til Slægt,
 24.  saa skal hele Menigheden, hvis det sker af Vanvare uden
      Menighedens Vidende, ofre en ung Tyr som Brændoffer til en
      liflig Duft for HERREN med det efter Lovbudene dertil hørende
      Afgrødeoffer og Drikoffer og desuden en Gedebuk som Syndoffer.
 25.  Og Præsten skal skaffe hele Israeliternes Menighed Soning, og
      dermed opnaar de Tilgivelse; thi det skete af Vanvare, og de bar
      bragt deres Offergave som et Ildoffer til HERREN og desuden
      deres Syndoffer for HERRENs Aasyn, for hvad de gjorde af Vanvare.
 26.  Saaledes faar baade hele Israeliternes Menighed og den fremmede,
      der bor hos dem, Tilgivelse; thi alt Folket har Del i den Synd,
      der bliver begaaet af Vanvare.

 27.  Men hvis et enkelt Menneske synder af Vanvare, skal han bringe
      en aargammel Ged som Syndoffer.
 28.  Og Præsten skal skaffe den, der synder af Vanvare, Soning for
      HERRENs Aasyn ved at udføre Soningen for ham, og saaledes opnaar
      han Tilgivelse.
 29.  For den indfødte hos Israeliterne og den fremmede, der bor
      iblandt dem, for eder alle gælder en og samme Lov, naar nogen
      synder af Vanvare.

 30.  Men den, der handler med Forsæt, hvad enten han er indfødt eller
      fremmed, han haaner Gud, og det Menneske skal udryddes af sit
      Folk.
 31.  Thi han har ringeagtet HERRENs Ord og brudt hans Bud; det
      Menneske skal udryddes, hans Misgerning kommer over ham.

 32.  Medens Israeliterne opholdt sig i Ørkenen, traf de en Mand, som
      sankede Brænde paa en Sabbat.
 33.  De, der traf ham i Færd med at sanke Brænde, bragte ham til
      Moses, Aron og hele Menigheden,
 34.  og de satte ham i Varetægt, da der ikke forelaa nogen bestemt
      Kendelse for, hvad der skulde gøres ved ham.
 35.  Da sagde HERREN til Moses: Den Mand skal lide Døden; hele
      Menigheden skal stene ham uden for Lejren!
 36.  Hele Menigheden førte ham da uden for Lejren og stenede ham til
      Døde, som HERREN havde paalagt Moses.

 37.  HERREN talede fremdeles til Moses og sagde:
 38.  Tal til Israeliterne og sig til dem, at de Slægt efter Slægt
      skal sætte Kvaster paa Fligene af deres Klæder, og at de paa hver
      enkelt Kvast skal sætte en violet Purpursnor.
 39.  Det skal tjene eder til Tegn, saa at I, hver Gang I ser dem, skal
      komme alle HERRENs Bud i Hu og handle efter dem og ikke lade
      eder vildlede af eders Hjerter eller Øjne, af hvilke I lader
      eder forlede til Bolen
 40.  for at I kan komme alle mine Bud i Hu og handle efter dem og
      blive hellige for eders Gud.
 41.  Jeg er HERREN eders Gud, som førte eder ud af Ægypten for at
      være eders Gud. Jeg er HERREN eders Gud!
</body>
</poem>

<poem id="bibel4mose16">
<head>
   <title>Fjerde Mosebog 16</title>
   <toctitle>Fjerde Mosebog 16</toctitle>
   <indextitle>Fjerde Mosebog 16</indextitle>
   <firstline>Men Kora, en Søn af Jizhar, en Søn af Levis Søn Kehat</firstline>
   <quality>korrektur1</quality>
</head>
<body>
  1.  Men Kora, en Søn af Jizhar, en Søn af Levis Søn Kehat, og Datan
      og Abiram, Sønner af Ejiab, en Søn af Rubens Søn Pallu, gjorde
      Oprør.
  2.  De gjorde Oprør mod Moses sammen med 250 israelitiske Mænd,
      Øverster for Menigheden, udvalgte i Folkeforsamlingen, ansete
      Mænd.
  3.  Og de samlede sig og traadte op imod Moses og Aron og sagde til
      dem: "Lad det nu være nok, thi hele Menigheden er hellig, hver
      og en, og HERREN er i dens Midte; hvorfor vil I da ophøje eder
      over HERRENs Forsamling?"
  4.  Da Moses hørte det, faldt han paa sit Ansigt.
  5.  Derpaa talte han til Kora og alle hans Tilhængere og sagde: "Vent
      til i Morgen, saa vil HERREN give til kende, hvem der tilhører
      ham, og hvem der er hellig, saa at han vil give ham Adgang til
      sig; den, han udvælger, vil han give Adgang til sig.
  6.  Saaledes skal I gøre: Skaf eder Pander, du Kora og alle dine
      Tilhængere,
  7.  og læg saa i Morgen Gløder paa og kom Røgelse paa for HERRENs Aasyn,
      saa skal den, HERREN udvælger, være den, som er hellig; lad det
      nu være nok, I Levisønner!"
  8.  Fremdeles sagde Moses til Kora: "Hør nu, I Levisønner!
  9.  Er det eder ikke nok, at Israels Gud har udskilt eder af Israels
      Menighed og givet eder Adgang til sig for at udføre Arbejdet ved
      HERRENs Bolig og staa til Tjeneste for Menigheden?
 10.  Han har givet dig og med dig alle dine Brødre, Levis Sønner,
      Adgang til sig og nu attraar I ogsaa Præsteværdigheden!
 11.  Derfor, du og alle dine Tilhængere, som har rottet eder sammen
      mod HERREN, hvad er Aron, at I vil knurre mod ham!"

 12.  Da sendte Moses Bud efter Datan og Abiram, Eliabs Sønner, men de
      sagde: "Vi kommer ikke!
 13.  Er det ikke nok, at du har ført os bort fra et Land, der flyder
      med Mælk og Honning, for at lade os dø i Ørkenen, siden du oven
      i Købet vil opkaste dig til Herre over os!
 14.  Du har sandelig ikke ført os til et Land, der flyder med Mælk og
      Honning, eller givet os Marker og Vinbjerge! Tror du, du kan
      stikke disse Mænd Blaar i Øjnene? Vi kommer ikke!"
 15.  Da harmedes Moses højlig og sagde til HERREN: "Vend dig ikke til
      deres Offergave! Ikke saa meget som et Æsel har jeg frataget dem,
      ej heller har jeg gjort en eneste af dem noget ondt!"

 16.  Og Moses sagde til Kora: "I Morgen skal du og alle dine
      Tilhængere komme frem for HERRENs Aasyn sammen med Aron;
 17.  og enhver af eder skal tage sin Pande, lægge Gløder paa og komme
      Røgelse paa og frembære sin Pande for HERRENs Aasyn, 250 Pander,
      du selv og Aron skal ogsaa tage hver sin Pande!"
 18.  Da tog hver sin Pande, lagde Gløder paa og kom Røgelse paa, og saa
      stillede de sig ved Indgangen til Aabenbaringsteltet sammen med
      Moses og Aron;
 19.  og Kora kaldte hele Menigheden sammen imod dem ved Indgangen til
      Aabenbaringsteltet. Da kom HERRENs Herlighed til Syne for hele
      Menigheden,
 20.  og HERREN talede til Moses og Aron og sagde:
 21.  "Skil eder ud fra denne Menighed, saa vil jeg i et Nu
      tilintetgøre den!"
 22.  Men de faldt paa deres Ansigt og sagde: "O Gud, du Gud over alt
      Køds Aander, vil du vredes paa hele Menigheden, fordi en enkelt
      Mand synder?"
 23.  Da talede HERREN til Moses og sagde:
 24.  "Tal til Menigheden og sig: Fjern eder fra Pladsen omkring
      Koras, Datans og Abirams Bolig!"

 25.  Moses gik nu hen til Datan og Abiram, fulgt af Israels Ældste,
 26.  og han talte til Menigheden og sagde: "Træk eder tilbage fra
      disse ugudelige Mænds Telte og rør ikke ved noget af, hvad der
      tilhører dem, for at I ikke skal rives bort for alle deres
      Synders Skyld!"
 27.  Da fjernede de sig fra Pladsen om Koras, Datans og Abirams
      Bolig, og Datan og Abiram kom ud og stillede sig ved Indgangen
      til deres Telte med deres Hustruer og Børn, store og smaa.
 28.  Og Moses sagde: "Derpaa skal I kende, at HERREN har sendt mig for
      at gøre alle disse Gerninger, og at jeg ikke handler i
      Egenraadighed:
 29.  Dersom disse dør paa vanlig menneskelig Vis, og der ikke rammer
      dem andet, end hvad der rammer alle andre, saa har HERREN ikke
      sendt mig;
 30.  men hvis HERREN lader noget uhørt ske, saa Jorden spiler sit Gab
      op og sluger dem med alt, hvad der tilhører dem, saa de farer
      levende ned i Dødsriget, da skal I derpaa kende, at disse Mænd
      har haanet HERREN!"
 31.  Og straks, da han havde talt alle disse Ord, aabnede Jorden sig
      under dem,
 32.  og Jorden lukkede sit Gab op og slugte dem og deres Boliger og
      alle Mennesker, der tilhørte Kora, og alt, hvad de ejede;
 33.  og de for levende ned i Dødsriget med alt, hvad der tilhørte
      dem, og Jorden lukkede sig over dem, og de blev udryddet af
      Forsamlingen.
 34.  Men hele Israel, der stod omkring dem, flygtede ved deres Skrig,
      thi de sagde: "Blot ikke Jorden skal opsluge os!"
 35.  Og Ild for ud fra HERREN og fortærede de 250 Mænd, der frembar
      Røgelse.

 36.  Da talede HERREN til Moses og sagde:
 37.  "Sig til Eleazar, Præsten Arons Søn, at han skal tage Panderne
      ud af Branden og strø Gløderne ud noget derfra; thi hellige
 38.  er de Pander, der tilhørte disse Mænd, som begik en Synd, der
      kostede dem Livet. De skal udhamre dem til Plader til Overtræk
      paa Alteret, thi de frembar dem for HERRENs Aasyn, og derfor er de
      hellige; de skal nu tjene Israeliterne til Tegn."
 39.  Da tog Præsten Eleazar Kobberpanderne, som de opbrændte Mænd
      havde frembaaret, og hamrede dem ud til. Overtræk paa Alteret
 40.  som et Mindetegn for Israeliterne om, at ingen Lægmand, ingen,
      som ikke hører til Arons Efterkommere, maa træde frem for at ofre
      Røgelse for HERRENs Aasyn, for at det ikke skal gaa ham som Kora
      og hans Tilhængere, saaledes som HERREN havde sagt ham ved Moses.

 41.  Men Dagen efter knurrede hele Israels Menighed mod Moses og Aron
      og sagde: "Det er eder, der har dræbt HERRENs Folk!"
 42.  Men da Menigheden samlede sig mod Moses og Aron, vendte de sig
      mod Aabenbaringsteltet, og se, Skyen dækkede det, og HERRENs
      Herlighed kom til Syne.
 43.  Da traadte Moses og Aron hen foran Aabenbaringsteltet,
 44.  og HERREN talede til Moses og Aron og sagde:
 45.  "Fjern eder fra denne Menighed, saa vil jeg i et Nu tilintetgøre
      dem!" Da faldt de paa deres Ansigt,
 46.  og Moses sagde til Aron: "Tag din Pande, læg Gløder fra Alteret
      paa og kom Røgelse paa og skynd dig saa hen til Menigheden og skaf
      den Soning, thi Vreden er brudt frem fra HERREN, Plagen har
      allerede taget fat!"
 47.  Da tog Aron det, saaledes som Moses havde sagt, og løb midt ind i
      Forsamlingen. Og se, Plagen havde allerede taget fat blandt
      Folket, men han kom Røgelsen paa og skaffede Folket Soning.
 48.  Og som han stod der midt imellem døde og levende, hørte Plagen
      op.
 49.  Men de, der omkom ved Plagen, udgjorde 14 700 Mennesker foruden
      dem, der omkom for Koras Skyld.
 50.  Saa vendte Aron tilbage til Moses ved Indgangen til
      Aabenbaringsteltet, efter at Plagen var ophørt.
</body>
</poem>

<poem id="bibel4mose17">
<head>
   <title>Fjerde Mosebog 17</title>
   <toctitle>Fjerde Mosebog 17</toctitle>
   <indextitle>Fjerde Mosebog 17</indextitle>
   <firstline>Og HERREN talede til Moses og sagde</firstline>
   <quality>korrektur1</quality>
</head>
<body>
  1.  Og HERREN talede til Moses og sagde:
  2.  "Sig til Israeliterne, at Øversterne for Fædrenehusene skal
      give dig en Stav for hvert Fædrenehus, tolv Stave i alt, og
      skriv saa hver enkelts Navn paa hans Stav
  3.  og skriv Arons Navn paa Levis Stav, thi hvert Overhoved for
      Fædrenehusene skal have een Stav.
  4.  Læg dem saa ind i Aabenbaringsteltet foran Vidnesbyrdet, der, hvor
      jeg aabenbarer mig for dig.
  5.  Den Mand, jeg udvælger, hans Stav skal da grønnes; saaledes vil
      jeg bringe Israeliternes Knurren imod eder til Tavshed, saa jeg
      kan blive fri for den."
  6.  Moses sagde nu dette til Israeliterne, og alle deres Øverster
      gav ham en Stav, saa der blev en Stav for hver Øverste efter
      deres Fædrenehuse, tolv Stave i alt, og Arons Stav var imellem
      Stavene.
  7.  Derpaa lagde Moses Stavene hen foran HERRENs Aasyn i Vidnesbyrdets
      Telt.

  8.  Da Moses næste Dag kom ind i Vidnesbyrdets Telt, se, da var
      Arons Stav, Staven for Levis Hus, grønnedes; den havde sat Skud,
      var kommet i Blomst og bar modne Mandler.
  9.  Da tog Moses Stavene bort fra HERRENs Aasyn og bar dem ud til
      Israeliterne, og de saa paa dem og tog hver sin Stav.
 10.  Men HERREN sagde til Moses: "Læg Arons Stav tilbage foran
      Vidnesbyrdet, for at den kan opbevares til Tegn for de
      genstridige, og gør Ende paa deres Knurren, saa jeg kan blive fri
      for den, at de ikke skal dø!"
 11.  Og Moses gjorde som HERREN havde paalagt ham; saaledes gjorde han.

 12.  Men Israeliterne sagde til Moses: "Se, vi omkommer, det er ude
      med os, det er ude med os alle sammen!
 13.  Enhver, der kommer HERRENs Bolig nær, dør. Skal vi da virkelig
      omkomme alle sammen?"
</body>
</poem>

<poem id="bibel4mose18">
<head>
   <title>Fjerde Mosebog 18</title>
   <toctitle>Fjerde Mosebog 18</toctitle>
   <indextitle>Fjerde Mosebog 18</indextitle>
   <firstline>HERREN sagde til Aron: Du tillige med dine Sønner</firstline>
   <quality>korrektur1</quality>
</head>
<body>
  1.  HERREN sagde til Aron: Du tillige med dine Sønner og dit
      Fædrenehus skal have Ansvaret for Helligdommen, og du tillige
      med dine Sønner skal have Ansvaret for eders Præstetjeneste.
  2.  Men ogsaa dine Brødre, Levis Stamme, din Fædrenestamme, skal du
      lade træde frem sammen med dig, og de skal holde sig til dig og
      gaa dig til Haande, naar du tillige med dine Sønner gør Tjeneste
      foran Vidnesbyrdets Telt;
  3.  og de skal tage Vare paa, hvad du har at varetage, og paa alt,
      hvad der er at varetage ved Teltet, men de maa ikke komme de
      hellige Ting eller Alteret nær, at ikke baade de og I skal dø..
  4.  De skal holde sig til dig og tage Vare paa, hvad der er at
      varetage ved Aabenbaringsteltet, alt Arbejdet derved, men ingen
      Lægmand maa der komme eder nær.
  5.  Men I skal tage Vare paa, hvad der er at varetage ved
      Helligdommen og Alteret, for at der ikke atter skal komme Vrede
      over Israeliterne.
  6.  Se, jeg har selv udtaget eders Brødre Leviterne af
      Israeliternes Midte som en Gave til eder, de er givet HERREN
      til at udføre Arbejdet ved Aabenbaringsteltet.
  7.  Men du tillige med dine Sønner skal tage Vare paa eders
      Præstegerning i alt, hvad der angaar Alteret og det, der er inden
      for Forhænget, og udføre Arbejdet derved. Som en Gave skænker
      jeg eder Præstedømmet; men enhver Lægmand, der trænger sig ind
      deri, skal lide Døden.

  8.  HERREN talede fremdeles til Aron: Se, jeg giver dig, hvad der
      skal lægges til Side af mine Offerydelser; alle Israeliternes
      Helliggaver giver jeg dig og dine Sønner som eders Del, en evig
      gyldig Rettighed.
  9.  Følgende skal tilfalde dig af det højhellige, fraregnet hvad der
      opbrændes: Alle deres Offergaver, der falder ind under
      Afgrødeofre, Syndofre og Skyldofre, som de bringer mig til
      Erstatning; som højhelligt skal dette tilfalde dig og dine
      Sønner.
 10.  Paa et højhelligt Sted skal du spise det, og alle af Mandkøn maa
      spise deraf; det skal være dig helligt.
 11.  Fremdeles skal følgende tilfalde dig som Offerydelse af deres
      Gaver: Alle Gaver fra Israeliterne, hvormed der udføres
      Svingning, giver jeg dig tillige med dine Sønner og Døtre som en
      evig gyldig Rettighed; enhver, som er ren i dit Hus, maa spise
      deraf.
 12.  Alt det bedste af Olien, Mosten og Kornet, Førstegrøden deraf,
      som de giver HERREN, giver jeg dig.
 13.  De første Frugter af alt, hvad der gror i deres Land, som de
      bringer HERREN, skal tilfalde dig; enhver, som er ren i dit Hus,
      maa spise deraf.
 14.  Alt, hvad der lægges Band paa i Israel, skal tilfalde dig.
 15.  Af alt Kød, som de bringer til HERREN, saavel af Mennesker som af
      Dyr, skal alt, hvad der aabner Moders Liv, tilfalde dig; dog skal
      du lade de førstefødte Mennesker udløse, og ligeledes skal du
      lade de førstefødte urene Dyr udløse.
 16.  Hine skal du lade udløse, naar de er en Maaned gamle eller
      derover, med en Vurderingssum af fem Sekel efter hellig Vægt,
      tyve Gera paa en Sekel.
 17.  Men de førstefødte Stykker Hornkvæg, Lam eller Geder maa du ikke
      lade udløse; de er hellige, deres Blod skal du sprænge paa
      Alteret, og Fedtet skal du bringe som Røgoffer, et Ildoffer til
      en liflig Duft for HERREN;
 18.  men Kødet tilfalder dig; ligesom Svingningsbrystet og højre
      Kølle tilfalder det dig.
 19.  Al Offerydelse af Helliggaver, som Israeliterne yder HERREN,
      giver jeg dig tillige med dine Sønner og Døtre som en evig
      gyldig Rettighed; det skal være en evig gyldig Saltpagt for
      HERRENs Aasyn for dig tillige med dine Efterkommere.

 20.  HERREN sagde fremdeles til Aron: Du skal ingen Arvelod have i
      deres Land, og der skal ikke tilfalde dig nogen Lod iblandt dem;
      jeg selv er din Arvelod og Del blandt Israeliterne.

 21.  Men se, Levisønnerne giver jeg al Tiende i Israel som Arvelod
      til Løn for det Arbejde, de udfører ved Aabenbaringsteltet.
 22.  Israeliterne maa herefter ikke komme Aabenbaringsteltet nær, for
      at de ikke skal paadrage sig Synd og dø;
 23.  kun Leviterne maa udføre Arbejdet ved Aabenbaringsteltet, og de
      skal have Ansvaret derfor. Det skal være eder en evig gyldig
      Anordning fra Slægt til Slægt. Men nogen Arvelod skal de ikke
      have blandt Israeliterne;
 24.  thi Tienden, Israeliterne yder HERREN som Offerydelse, giver
      jeg Leviterne til Arvelod. Derfor sagde jeg dem, at de ikke skal
      have nogen Arvelod blandt Israeliterne.

 25.  HERREN talede fremdeles til Moses og sagde:
 26.  Tal til Leviterne og sig til dem: Naar I af Israeliterne
      modtager Tienden, som jeg har givet eder som den Arvelod, I skal
      have af dem, saa skal I yde HERREN en Offerydelse deraf, Tiende
      af Tienden;
 27.  og denne eders Offerydelse skal ligestilles med Offerydelsen af
      Kornet fra Tærskepladsen og Overfloden fra Vinpersen.
 28.  Saaledes skal ogsaa I yde HERREN en Offerydelse af al den Tiende,
      I modtager af Israeliterne, og denne HERRENs Offerydelse skal I
      give Præsten Aron.
 29.  Af alle de Gaver, I modtager, skal I yde HERRENs Offerydelse, af
      alt det bedste deraf, som hans Helliggave.
 30.  Og sig til dem: Naar I yder det bedste deraf, skal det
      ligestilles med Offerydelsen af, hvad der kommer fra
      Tærskepladsen og Vinpersen.
 31.  I maa spise det hvor som helst sammen med eders Familie, thi det
      er eders Løn for eders Arbejde ved Aabenbaringsteltet.
 32.  Naar I blot yder det bedste deraf, skal I ikke for den Sags Skyld
      paadrage eder Synd og ikke vanhellige Israeliternes Helliggaver
      og udsætte eder for at dø.
</body>
</poem>

<poem id="bibel4mose19">
<head>
   <title>Fjerde Mosebog 19</title>
   <toctitle>Fjerde Mosebog 19</toctitle>
   <indextitle>Fjerde Mosebog 19</indextitle>
   <firstline>HERREN talede fremdeles til Moses og Aron og sagde</firstline>
   <quality>korrektur1</quality>
</head>
<body>
  1.  HERREN talede fremdeles til Moses og Aron og sagde:
  2.  Dette er det Lovbud, HERREN har kundgjort: Sig til
      Israeliterne, at de skal skaffe dig en rød, lydefri Kvie, der
      er uden Fejl og ikke har baaret Aag.
  3.  Den skal I overgive til Præsten Eleazar, og man skal føre den
      uden for Lejren og slagte den for hans Aasyn.
  4.  Saa skal Præsten Eleazar tage noget af dens Blod paa sin Finger og
      stænke det syv Gange i Retning af Aabenbaringsteltets Forside.
  5.  Derpaa skal Kvien brændes i hans Paasyn; dens Hud, Kød og Blod
      tillige med Skarnet skal opbrændes.
  6.  Derefter skal Præsten tage Cedertræ, Ysop og karmoisinrød Uld
      og kaste det paa Baalet, hvor Kvien brænder.
  7.  Saa skal Præsten tvætte sine Klæder og bade sit Legeme i Vand og
      derefter vende tilbage til Lejren. Men Præsten skal være uren
      til Aften.
  8.  Ligeledes skal den Mand, der brænder Kvien, tvætte sine Klæder
      med Vand og bade sit Legeme i Vand og være uren til Aften.
  9.  Og en Mand, der er ren, skal opsamle Kviens Aske og lægge den
      hen paa et rent Sted uden for Lejren, hvor den skal opbevares for
      Israeliternes Menighed for at bruges til Renselsesvand. Det er
      et Syndoffer.
 10.  Og den, der opsamler Kviens Aske, skal tvætte sine Klæder og
      være uren til Aften. For Israeliterne og den fremmede, der bor
      iblandt dem, skal dette være en evig gyldig Anordning:
 11.  Den, der rører ved en død, ved noget som helst Lig, skal være
      uren i syv Dage.
 12.  Han skal lade sig rense for Synd med Asken paa den tredje og
      syvende Dag, saa bliver han ren; men renser han sig ikke paa den
      tredje og syvende Dag, bliver han ikke ren.
 13.  Enhver, der rører ved en død, et Lig, og ikke lader sig rense
      for Synd, besmitter HERRENs Bolig, og det Menneske skal udryddes
      af Israel, fordi der ikke er stænket Renselsesvand paa ham; han
      er uren, hans Urenhed klæber endnu ved ham.

 14.  Saaledes er Loven: Naar et Menneske dør i et Telt,, bliver enhver,
      der træder ind i Teltet, og enhver, der er i Teltet, uren i syv
      Dage;
 15.  og ethvert aabent Kar, et, der ikke er bundet noget over, bliver
      urent.
 16.  Ligeledes bliver enhver, der paa aaben Mark rører ved en, der er
      dræbt med Sværd, eller ved en, der er død, eller ved
      Menneskeknogler eller en Grav, uren i syv Dage.
 17.  For saadanne urene skal man da tage noget af Asken af det brændte
      Syndoffer og hælde rindende Vand derover i en Skaal.
 18.  Derpaa skal en Mand, der er ren, tage en Ysopstængel, dyppe den i
      Vandet og stænke det paa Teltet og paa alle de Ting og Mennesker,
      der har været deri, og paa den, der har rørt ved
      Menneskeknoglerne, den ihjelslagne, den døde eller Graven.
 19.  Saaledes skal den rene bestænke den urene paa den tredje og
      syvende Dag og borttage hans Synd paa den syvende Dag. Derefter
      skal han tvætte sine Klæder og bade sig i Vand, saa er han ren,
      naar det bliver Aften.
 20.  Men den, som bliver uren og ikke lader sig rense for Synd, han
      skal udryddes af Forsamlingen; thi han har besmittet HERRENs
      Helligdom, der er ikke stænket Renselsesvand paa ham, han er
      uren.
 21.  Det skal være eder en evig gyldig Anordning. Den, der stænker
      Renselsesvandet, skal tvætte sine Klæder, og den, der rører ved
      Renselsesvandet, skal være uren til Aften.
 22.  Alt, hvad den urene rører ved skal være urent, og enhver, der
      rører ved ham, skal være uren til Aften.
</body>
</poem>

<poem id="bibel4mose20">
<head>
   <title>Fjerde Mosebog 20</title>
   <toctitle>Fjerde Mosebog 20</toctitle>
   <indextitle>Fjerde Mosebog 20</indextitle>
   <firstline>Derpaa naaede Israeliterne, hele Menigheden</firstline>
   <quality>korrektur1</quality>
</head>
<body>
  1.  Derpaa naaede Israeliterne, hele Menigheden, til Zins Ørken i den
      første Maaned, og Folket slog sig ned i Kadesj. Der døde Mirjam,
      og der blev hun jordet.
  2.  Men der var ikke Vand til Menigheden; derfor samlede de sig mod
      Moses og Aron,
  3.  og Folket kivedes med Moses og sagde: "Gid vi var omkommet,
      dengang vore Brødre omkom for HERRENs Aasyn!
  4.  Hvorfor førte I HERRENs Forsamling ind i denne Ørken, naar vi
      skal dø her, baade vi og vort Kvæg?
  5.  Og hvorfor førte I os ud af Ægypten, naar I vilde have os hen til
      dette skrækkelige Sted, hvor der hverken er Korn eller Figener,
      Vintræer eller Granatæbler, ej heller Vand at drikke?"
  6.  Men Moses og Aron begav sig fra Forsamlingen hen til
      Aabenbaringsteltets Indgang og faldt paa deres Ansigt. Da viste
      HERRENs Herlighed sig for dem,
  7.  og HERREN talede til Moses og sagde:
  8.  "Tag Staven og kald saa tillige med din Broder Aron Menigheden
      sammen og tal til Klippen i deres Paasyn, saa giver den Vand; lad
      Vand strømme frem af Klippen til dem og skaf Menigheden og dens
      Kvæg noget at drikke!"
  9.  Da tog Moses Staven fra dens Plads foran HERRENs Aasyn, som han
      havde paalagt ham;
 10.  og Moses og Aron kaldte Forsamlingen sammen foran Klippen, og
      han sagde til dem: "Hør nu, I genstridige! Mon vi formaar at faa
      Vand til at strømme frem til eder af denne Klippe?"
 11.  Og Moses løftede sin Haand og slog to Gange paa Klippen med sin
      Stav, og der strømmede Vand frem i Mængde, saa at Menigheden og
      dens Kvæg kunde drikke.
 12.  Men HERREN sagde til Moses og Aron: "Fordi I ikke troede paa mig
      og helligede mig for Israeliternes Øjne, skal I ikke komme til
      at føre denne Forsamling ind i det Land, jeg vil give dem!"
 13.  Dette er Meribas Vand, hvor Israeliterne kivedes med HERREN, og
      hvor han aabenbarede sin Hellighed paa dem.

 14.  Fra Kadesj sendte Moses Sendebud til Kongen af Edom med det Bud:
      "Din Broder Israel lader sige: Du kender jo alle de
      Besværligheder, som er vederfaret os,
 15.  hvorledes vore Fædre drog ned til Ægypten, hvorledes vi boede
      der i lange Tider, og hvorledes Ægypterne mishandlede os og vore
      Fædre;
 16.  da raabte vi til HERREN, og han hørte vor Røst og sendte en Engel
      og førte os ud af Ægypten. Se, nu er vi i Byen Kadesj ved
      Grænsen af dine Landemærker.
 17.  Lad os faa Lov at vandre igennem dit Land. Vi vil hverken drage
      hen over Marker eller Vinhaver eller drikke Vandet i Brøndene;
      vi vil gaa ad Kongevejen, vi vil hverken bøje af til højre eller
      venstre, før vi er naaet igennem dit Land!"
 18.  Men Edom svarede ham: "Du maa ikke vandre igennem mit Land,
      ellers drager jeg imod dig med Sværd i Haand!"
 19.  Da sagde Israeliterne til ham: "Vi vil følge den slagne
      Landevej, og der som jeg eller mit Kvæg drikker af dine
      Vandingssteder, vil jeg betale derfor det er da ikke noget at
      være bange for, jeg vil kun vandre derigennem til Fods!"
 20.  Men han svarede: "Du maa ikke drage her igennem!" Og Edom rykkede
      imod ham med mange Krigere og stærkt rustet.
 21.  Da Edom saaledes formente Israel at drage igennem sine
      Landemærker, bøjede Israel af og drog udenom.

 22.  Derpaa brød Israeliterne, hele Menigheden, op fra Kadesj og kom
      til Bjerget Hor.
 23.  Og HERREN talede til Moses og Aron ved Bjerget Hor ved Grænsen
      til Edoms Land og sagde:
 24.  "Aron skal nu samles til sin Slægt, thi han skal ikke komme ind
      i det Land, jeg vil give Israeliterne, fordi I var genstridige
      mod mit Bud ved Meribas Vand.
 25.  Tag Aron og hans Søn Eleazar og før dem op paa Bjerget Hor;
 26.  affør saa Aron hans Klæder og ifør hans Søn Eleazar dem, thi der
      skal Aron tages bort og dø!"
 27.  Da gjorde Moses som HERREN bød, og de gik op paa Bjerget Hor i
      hele Menighedens Paasyn;
 28.  og efter at Moses havde afført Aron hans Klæder og iført hans
      Søn Eleazar dem, døde Aron deroppe paa Bjergets Top. Men Moses og
      Eleazar steg ned fra Bjerget,
 29.  og da hele Menigheden skønnede, at Aron var død, græd de over
      Aron i tredive Dage, hele Israels Hus.
</body>
</poem>

<poem id="bibel4mose21">
<head>
   <title>Fjerde Mosebog 21</title>
   <toctitle>Fjerde Mosebog 21</toctitle>
   <indextitle>Fjerde Mosebog 21</indextitle>
   <firstline>Men da Kana'anæeren, Kongen af Arad</firstline>
   <quality>korrektur1</quality>
</head>
<body>
  1.  Men da Kana'anæeren, Kongen af Arad, der boede i Sydlandet,
      hørte, at Israel rykkede frem ad Atarimvejen, angreb han Israel
      og tog nogle af dem til Fange.
  2.  Da aflagde Israel et Løfte til Herren og sagde: "Hvis du giver
      dette Folk i min Haand, vil jeg lægge Band paa deres Byer!"
  3.  Og HERREN hørte Israels Røst og gav Kana'anæerne i deres Haand,
      hvorefter de lagde Band paa dem og deres Byer. Derfor gav man
      Stedet Navnet Horma.

  4.  Saa brød de op fra Bjerget Hor i Retning af det røde Hav for at
      komme uden om Edoms Land. Undervejs blev Folket utaalmodigt
  5.  og talte mod Gud og Moses og sagde: "Hvorfor førte I os ud af
      Ægypten, naar vi skal dø i Ørkenen? Her er jo hverken Brød eller
      Vand, og vi er lede ved denne usle Føde."
  6.  Da sendte HERREN Giftslanger blandt Folket, og de bed Folket saa
      en Mængde af Israel døde.
  7.  Saa kom Folket til Moses og sagde: "Vi har syndet ved at tale
      imod HERREN og dig; gaa i Forbøn hos HERREN, at han tager
      Slangerne fra os!" Og Moses gik i Forbøn for Folket.
  8.  Da sagde HERREN til Moses: "Lav dig en Slange og sæt den paa en
      Stang, saa skal enhver slangebidt, der ser hen paa den, leve!"
  9.  Da lavede Moses en Kobberslange og satte den paa en Stang; og
      enhver, der saa hen paa Kobberslangen, naar en Slange havde bidt
      ham, beholdt Livet.

 10.  Saa brød Israeliterne op og slog Lejr i Obot;
 11.  og de brød op fra Obot og slog Lejr i Ijje-Ha'abarim i Ørkenen
      østen for Moab.
 12.  Derfra brød de op og slog Lejr i Zereddalen.
 13.  Derfra brød de op og slog Lejr i Ørkenen hinsides Arnon, som
      udspringer paa Amoriternes Omraade, thi Arnon var Moabs Grænse mod
      Amoriterne.
 14.  Derfor hedder det i Bogen om HERRENs Krige: Vaheb i Sufa og
      Dalene, Arnon og Dalenes Skrænt,
 15.  som strækker sig til Ars Sæde og læner sig til Moabs Grænse.
 16.  Derfra brød de op til Be'er; det er det Be'er, HERREN havde for
      Øje, da han sagde til Moses: "Kald Folket sammen, saa vil jeg
      give dem Vand!"
 17.  Da sang Israeliterne denne Sang: Brønd, væld frem! Syng til
      dens Pris!
 18.  Brønd, som Høvdinger grov, som Folkets ædle bored med
      Herskerspir og Stave! Fra Ørkenen brød de op til Mattana;
 19.  fra Mattana til Nahaliel; fra Nahaliel til Bamot;
 20.  fra Bamot til Dalen paa Moabs Højslette, til Pisgas Top, som
      rager op over Ørkenen.

 21.  Israel sendte nu Sendebud til Amoriterkongen Sihon og lod sige:
 22.  "Lad mig faa Lov at drage igennem dit Land! Vi vil ikke dreje ind
      paa Marker eller i Vinhaver, vi vil ikke drikke Vand af Brøndene,
      vi vil følge Kongevejen, indtil vi er naaet igennem dit Land!
 23.  Men Sihon tillod ikke Israel at drage igennem sit Land; derimod
      samlede han alt sit Krigsfolk og rykkede ud i Ørkenen imod
      Israel, og da han naaede Jaza, angreb han Israel.
 24.  Men Israel slog ham med Sværdet og underlagde sig hans Land fra
      Arnon til Jabbok, til Ammoniternes Land; thi Jazer ligger ved
      Ammoniternes Grænse;
 25.  og Israel indtog alle disse Byer, og Israel bosatte sig i alle
      Amoriternes Byer, i Hesjbon og alle tilhørende Smaabyer.
 26.  Thi Hesjbon var Amoriterkongen Sihons By; han havde angrebet
      Moabs forrige Konge og frataget ham hele hans Land indtil Arnon.
 27.  Derfor synger Skjaldene: Kom hid til Hesjbon, lad den blive
      bygget og grundfæstet, Sihons By!
 28.  Thi Ild for ud fra Hesjbon, Ildslue fra Sihons Stad, den
      fortærede Moabs Byer, opaad Arnons Højder.
 29.  Ve dig, Moab! Det er ude med dig, Kemosjs Folk! Han gjorde sine
      Sønner til Flygtninge og sine Døtre til Krigsfanger for Sihon,
      Amoriternes Konge.
 30.  Og vi skød dem ned, Hesjbon er tabt indtil Dibon; vi lagde dem
      øde til Nofa, som ligger ved Medeba.
 31.  Saa bosatte Israel sig i Amoriternes Land.
 32.  Derpaa sendte Moses Spejdere til Jazer; og de erobrede det
      tillige med tilhørende Smaabyer, og han drev de der boende
      Amoriter bort.

 33.  Derpaa vendte de om og drog ad Basan til. Da rykkede Og, Kongen
      af Basan, ud imod dem med alle sine Krigere og angreb dem ved
      Edrei.
 34.  Men HERREN sagde til Moses: "Frygt ikke for ham! Thi jeg giver
      ham og alle hans Krigere og hans Land i din Haand, saa at du kan
      handle med ham, som du handlede med Amoriterkongen Sihon, der
      boede i Hesjbon."
 35.  Da slog de ham og hans Sønner og alle hans Krigere, saa at ikke
      en eneste af dem undslap, og derpaa underlagde de sig hans Land.
</body>
</poem>

<poem id="bibel4mose22">
<head>
   <title>Fjerde Mosebog 22</title>
   <toctitle>Fjerde Mosebog 22</toctitle>
   <indextitle>Fjerde Mosebog 22</indextitle>
   <firstline>Derefter brød Israeliterne op derfra</firstline>
   <quality>korrektur1</quality>
</head>
<body>
  1.  Derefter brød Israeliterne op derfra og slog Lejer paa Moabs
      Sletter hinsides Jordan over for Jeriko.

  2.  Da Balak, Zippors Søn, saa alt, hvad Israel havde gjort ved
      Amoriterne,
  3.  grebes Moab af Rædsel for Folket, fordi det var saa talrigt, og
      Moab gruede for Israeliterne.
  4.  Da sagde Moab til Midjaniternes Ældste: "Nu vil denne
      Menneskemasse opæde alt, hvad der er rundt omkring os, som
      Okserne opæder Græsset paa Marken!" Paa den Tid var Balak, Zippors
      Søn, Konge over Moab.
  5.  Han sendte nu Sendebud til Bileam, Beors Søn, i Petor, der
      ligger ved Floden, til Ammoniternes Land, og bad ham komme til
      sig, idet han lod sige: "Se, et Folk er udvandret fra Ægypten;
      se, det har oversvømmet Landet og slaaet sig ned lige over for
      mig.
  6.  Kom nu og forband mig det Folk, thi det er mig for mægtigt:
      maaske jeg da kan slaa det og jage det ud af Landet. Thi jeg ved,
      at den, du velsigner, er velsignet, og den, du forbander,
      forbandet!"
  7.  Da gav Moabs og Midjans Ældste sig paa Vej, forsynede med
      Spaamandsløn, og da de kom til Bileam, overbragte de ham Balaks
      Ord.
  8.  Han sagde til dem: "Bliv her Natten over, saa skal jeg give eder
      Svar, efter som HERREN vil tale til mig!" Moabs Høvdinger blev
      da hos Bileam.
  9.  Men Gud kom til Bileam og spurgte: "Hvem er de Mænd, som er hos
      dig?"
 10.  Men Bileam svarede Gud: "Zippors Søn, Kong Balak af Moab, har
      sendt mig det Bud:
 11.  Se, et Folk er udvandret fra Ægypten og har oversvømmet Landet!
      Kom nu og forband mig det, maaske jeg da kan overvinde det og
      jage det bort!"
 12.  Men Gud sagde til Bileam: "Du maa ikke gaa med dem, du maa ikke
      forbande det Folk, thi det er velsignet!"
 13.  Næste Morgen stod Bileam op og sagde til Balaks Høvdinger: "Vend
      tilbage til eders Land, thi HERREN vægrer sig ved at give mig
      Tilladelse til at følge med eder!"
 14.  Da brød Moabs Høvdinger op, og de kom til Balak og meldte:
      "Bileam vægrede sig ved at følge med os!"

 15.  Men Balak sendte paa ny Høvdinger af Sted, flere og mere ansete
      end de forrige;
 16.  og de kom til Bileam og sagde til ham: "Saaledes siger Balak,
      Zippors Søn: Undslaa dig ikke for at komme til mig!
 17.  Jeg vil lønne dig rigeligt og gøre alt, hvad du kræver af
      mig. Kom nu og forband mig det Folk!"
 18.  Men Bileam svarede Balaks Folk: "Om Balak saa giver mig alt det
      Sølv og Guld, han har i sit Hus, formaar jeg dog hverken at gøre
      lidt eller meget imod HERREN min Guds Befaling;
 19.  bliv derfor ogsaa I her Natten over, for at jeg kan faa at vide,
      hvad HERREN yderligere vil tale til mig!"
 20.  Da kom Gud om Natten til Bileam og sagde til ham: "Er disse Mænd
      kommet til dig for at hente dig, saa følg med dem; men du maa ikke
      gøre andet, end hvad jeg siger dig!"
 21.  Saa stod Bileam op næste Morgen og sadlede sit Æsel og fulgte med
      Moabs Høvdinger.

 22.  Men Guds Vrede blussede op, fordi han fulgte med, og HERRENs
      Engel stillede sig paa Vejen for at staa ham imod, da han kom
      ridende paa sit Æsel fulgt af sine to Tjenere.
 23.  Da nu Æselet saa HERRENs Engel staa paa Vejen med draget Sværd i
      Haanden, veg det ud fra Vejen og gik ind paa Marken; men Bileam
      slog Æselet for at tvinge det tilbage paa Vejen.
 24.  Da stillede HERRENs Engel sig i Hulvejen mellem Vingaardene, hvor
      der var Mure paa begge Sider;
 25.  og da Æselet saa HERRENs Engel, trykkede det sig op til Muren, saa
      det trykkede Bileams Fod op mod Muren, og han gav sig atter til
      at slaa det.
 26.  HERRENs Engel gik nu længere frem og stillede sig i en Snævring,
      hvor det ikke var muligt at komme til Siden, hverken til højre
      eller venstre.
 27.  Da Æselet saa HERRENs Engel, lagde det sig ned med Bileam. Da
      blussede Bileams Vrede op, og han gav sig til at slaa Æselet med
      Stokken.
 28.  Men HERREN aabnede Æselets Mund, og det sagde til Bileam: "Hvad
      har jeg gjort dig, siden du nu har slaaet mig tre Gange?"
 29.  Bileam svarede Æselet: "Du har drillet mig; havde jeg haft et
      Sværd i Haanden, havde jeg slaaet dig ihjel!"
 30.  Men Æselet sagde til Bileam: "Er jeg ikke dit eget Æsel, som du
      har redet al din Tid indtil i Dag? Har jeg ellers haft for Vane
      at bære mig saaledes ad over for dig?" Han svarede: "Nej!"
 31.  Da aabnede HERREN Bileams Øjne, og han saa HERRENs Engel staa paa
      Vejen med draget Sværd i Haanden; og han bøjede sig og kastede
      sig ned paa sit Ansigt.
 32.  Men HERRENs Engel sagde til ham: "Hvorfor slog du dit Æsel de
      tre Gange? Se, jeg er gaaet ud for at staa dig imod, thi du
      handlede overilet ved at rejse imod min Vilje.
 33.  Æselet saa mig og veg tre Gange til Side for mig; og var det ikke
      veget til Side for mig, havde jeg slaaet dig ihjel, men skaanet
      dets Liv!"
 34.  Da sagde Bileam til HERRENs Engel: "Jeg har syndet, jeg vidste
      jo ikke, at det var dig, der traadte i Vejen for mig. Men hvis
      det er dig imod, vil jeg atter vende tilbage."
 35.  HERRENs Engel sagde til Bileam: "Følg blot med disse Mænd, men
      du maa kun sige de Ord, jeg siger dig!" Saa fulgte Bileam med
      Balaks Høvdinger.

 36.  Da Balak nu hørte, at Bileam var undervejs, gik han ham i Møde
      til Ar-Moab ved den Grænse, Arnon danner, den yderste Grænse.
 37.  Og Balak sagde til Bileam: "Sendte jeg dig ikke Bud og bad dig
      komme? Hvorfor kom du da ikke til mig? Skulde jeg virkelig være
      ude af Stand til at lønne dig?"
 38.  Bileam sagde til Balak: "Se, nu er jeg kommet til dig; men mon
      det staar i min Magt at sige noget? Det Ord, Gud lægger mig i
      Munden, maa jeg tale!"
 39.  Da fulgte Bileam med Balak, og de kom til Kirjat-Huzot.
 40.  Balak ofrede her Hornkvæg og Smaakvæg og sendte noget til Bileam
      og Høvdingerne, der var hos ham.
 41.  Næste Morgen tog Balak Bileam med sig og førte ham op til
      Bamot-Ba'al, hvorfra han kunde øjne den yderste Del af Folket.
</body>
</poem>

<poem id="bibel4mose23">
<head>
   <title>Fjerde Mosebog 23</title>
   <toctitle>Fjerde Mosebog 23</toctitle>
   <indextitle>Fjerde Mosebog 23</indextitle>
   <firstline>Og Bileam sagde til Balak</firstline>
   <quality>korrektur1</quality>
</head>
<body>
  1.  Og Bileam sagde til Balak: "Byg mig syv Altre her og skaf mig
      syv unge Tyre og syv Vædre herhen!"
  2.  Balak gjorde, som Bileam sagde, og Balak og Bileam ofrede en Tyr
      og en Væder paa hvert Alter.
  3.  Derpaa sagde Bileam til Balak: "Bliv staaende her ved dit
      Brændoffer, saa vil jeg gaa hen og se, om HERREN mulig kommer mig
      i Møde. Hvad han da lader mig skue, skal jeg lade dig vide." Saa
      gik han op paa en nøgen Klippetop.
  4.  Da kom Gud Bileam i Møde. Og han sagde til ham: "Jeg har gjort
      de syv Altre i Stand og ofret en Tyr og en Væder paa hvert."
  5.  Og Gud lagde Bileam Ord i Munden og sagde: "Vend tilbage til
      Balak og tal saaledes til ham!"
  6.  Da vendte han tilbage til ham, og se, han stod ved sit
      Brændoffer sammen med alle Moabs Høvdinger.
  7.  Og han fremsatte sit Sprog: Fra Aram lod Balak mig hente, Moabs
      Konge fra Østens Bjerge: "Kom og forband mig Jakob, kom og kald
      Vrede ned over Israel!"
  8.  Hvor kan jeg forbande, naar Gud ej forbander, nedkalde Vrede, naar
      HERREN ej vredes!
  9.  Jeg ser det fra Klippernes Top, fra Højderne skuer jeg det, et
      Folk, der bor for sig selv og ikke regner sig til
      Hedningefolkene.
 10.  Hvem kan maale Jakobs Sandskorn, hvem kan tælle Israels Støvgran?
      Min Sjæl dø de oprigtiges Død, og mit Endeligt vorde som deres!

 11.  Da sagde Balak til Bileam: "Hvad har du gjort imod mig! Jeg lod
      dig hente, for at du skulde forbande mine Fjender, og se, du har
      velsignet dem!"
 12.  Men han svarede: "Skal jeg ikke omhyggeligt sige, hvad HERREN
      lægger mig i Munden?"
 13.  Da sagde Balak til ham: "Følg med mig til et andet Sted, hvorfra
      du kan se Folket, dog kun den yderste Del deraf og ikke det
      hele, og forband mig det saa fra det Sted!"
 14.  Og han tog ham med til Udkigsmarken paa Toppen af Pisga og rejste
      der syv Altre og ofrede en Tyr og en Væder paa hvert.
 15.  Derpaa sagde Bileam til Balak: "Bliv staaende her ved dit
      Brændoffer, medens jeg ser efter, om der møder mig noget!"
 16.  Da kom Gud Bileam i Møde og lagde ham Ord i Munden og sagde:
      "Vend tilbage til Balak og tal saaledes!"
 17.  Saa kom han hen til ham, og se, han stod ved sit Brændoffer
      sammen med Moabs Høvdinger; og Balak spurgte ham: "Hvad har
      HERREN sagt?"
 18.  Da fremsatte han sit Sprog: Rejs dig, Balak, og hør, lyt til
      mig, Zippors Søn!
 19.  Gud er ikke et Menneske, at han skulde lyve, et Menneskebarn, at
      han skulde angre; mon han siger noget uden at gøre det, mon han
      taler uden at fuldbyrde det?
 20.  Se, at velsigne er mig givet, saa velsigner jeg og tager intet
      tilbage!
 21.  Man skuer ej Nød i Jakob, ser ej Trængsel i Israel; HERREN dets
      Gud er med det, og Kongejubel lyder hos det.
 22.  Gud førte det ud af Ægypten, det har en Vildokses Horn.
 23.  Thi mod Jakob hjælper ej Galder, Trolddom ikke mod Israel. Nu
      siger man om Jakob og om Israel: "Hvad har Gud gjort?"
 24.  Se, et Folk, der staar op som en Løvinde, rejser sig som en Løve!
      Det lægger sig først, naar det har ædt Rov og drukket de dræbtes
      Blod.

 25.  Da sagde Balak til Bileam: "Vil du ikke forbande det, saa velsign
      det i alt Fald ikke!"
 26.  Men Bileam svarede og sagde til Balak: "Har jeg ikke sagt dig,
      at alt, hvad HERREN siger, det gør jeg!"
 27.  Da sagde Balak til Bileam: "Kom, jeg vil tage dig med til et
      andet Sted, maaske det vil behage Gud, at du forbander mig det
      fra det Sted."
 28.  Og Balak førte Bileam op paa Toppen af Peor, der rager op over
      Ørkenen.
 29.  Saa sagde Bileam til Balak: "Byg mig syv Altre her og skaf mig
      syv unge Tyre og syv Vædre herhen!"
 30.  Balak gjorde, som Bileam sagde, og ofrede en Tyr og en Væder paa
      hvert Alter.
</body>
</poem>

<poem id="bibel4mose24">
<head>
   <title>Fjerde Mosebog 24</title>
   <toctitle>Fjerde Mosebog 24</toctitle>
   <indextitle>Fjerde Mosebog 24</indextitle>
   <firstline>Men da Bileam saa, at HERRENs Hu stod til at velsigne Israel</firstline>
   <quality>korrektur1</quality>
</head>
<body>
  1.  Men da Bileam saa, at HERRENs Hu stod til at velsigne Israel, gik
      han ikke som de forrige Gange hen for at søge Varsler, men
      vendte sig mod Ørkenen
  2.  og Bileam saa op og fik Øje paa Israel; som laa lejret Stamme for
      Stamme. Da kom Guds Aand over ham,
  3.  og han fremsatte sit Sprog: Saa siger Bileam, Beors Søn, saa siger
      Manden, hvis Øje er lukket,
  4.  saa siger han, der hører Guds Ord og kender den Højestes Viden,
      som skuer den Almægtiges Syner, hensunken, med opladt Øje:
  5.  Hvor herlige er dine Telte, Jakob, og dine Boliger, Israel!
  6.  Som Dale, der strækker sig vidt, som Haver langs med en Flod,
      som Aloetræer, HERREN har plantet, som Cedre ved Vandets Bred.
  7.  Dets Spande flyder over med Vand, dets Korn faar rigelig Væde.
      Mægtigere end Agag er dets Konge, og ophøjet er dets Kongedømme.
  8.  Gud førte det ud af Ægypten, det har en Vildokses Horn; det
      opæder de Folkeslag der staar det imod, søndrer deres Ben og
      knuser deres Lænder
  9.  Det lægger sig, hviler som en Løve, ja, som en Løvinde, hvo tør
      vække det! Velsignet, hvo dig velsigner, forbandet, hvo dig
      forbander!

 10.  Da blussede Balaks Vrede op mod Bileam, og han slog Hænderne
      sammen; og Balak sagde til Bileam: "For at forbande mine Fjender
      bad jeg dig komme, og se, nu har du velsignet dem tre Gange!
 11.  Skynd dig derhen, hvor du kom fra! Jeg lovede dig rigelig Løn,
      men mon har HERREN unddraget dig den!"
 12.  Men Bileam sagde til Balak: "Sagde jeg ikke allerede til
      Sendebudene, du sendte mig:
 13.  Om Balak saa giver mig alt det Sølv og Guld, han har i sit Hus,
      kan jeg ikke være ulydig mod HERREN og gøre noget som helst af
      egen Vilje; hvad HERREN siger, vil jeg sige!
 14.  Vel, jeg drager til mit Folk, men kom, jeg vil lade dig vide,
      hvad dette Folk skal gøre ved dit Folk i de sidste Dage."
 15.  Derpaa fremsatte han sit Sprog: Saa siger Bileam, Beors Søn, saa
      siger Manden, hvis Øje er lukket,
 16.  saa siger han, der hører Guds Ord og kender den Højestes Viden,
      som skuer den Almægtiges Syner, hensunken, med opladt Øje:
 17.  Jeg ser ham, dog ikke nu, jeg skuer ham, dog ikke nær! En Stjerne
      opgaar af Jakob, et Herskerspir løfter sig fra Israel! Han knuser
      Moabs Tindinger og alle Setsønnernes Isse.
 18.  Edom bliver et Lydland, og Se'irs undslupne gaar til Grunde,
      Israel udfolder sin Magt,
 19.  og Jakob kuer sine Fjender.

 20.  Men da han saa Amalekiterne, fremsatte han sit Sprog: Det første
      af Folkene er Amalek, men til sidst vies det til Undergang!
 21.  Og da han saa Keniterne, fremsatte han sit Sprog: Urokkelig er
      din Bolig, din Rede bygget paa Klippen.
 22.  Kain er dog hjemfalden til Undergang! Hvor længe? Assur skal
      føre dig bort!
 23.  Derpaa fremsatte han sit Sprog: Ve! Hvo bliver i Live, naar Gud
      lader det ske!
 24.  Der kommer Skibe fra Kittæernes Kyst; de kuer Assur, de kuer
      Eber - men ogsaa han er viet til Undergang!
 25.  Saa drog Bileam tilbage til sin Hjemstavn; og Balak gik ogsaa
      bort.
</body>
</poem>

<poem id="bibel4mose25">
<head>
   <title>Fjerde Mosebog 25</title>
   <toctitle>Fjerde Mosebog 25</toctitle>
   <indextitle>Fjerde Mosebog 25</indextitle>
   <firstline>Israeliterne slog sig derpaa ned i Sjitim</firstline>
   <quality>korrektur1</quality>
</head>
<body>
  1.  Israeliterne slog sig derpaa ned i Sjitim. Men Folket begyndte at
      bedrive Hor med de moabitiske Kvinder;
  2.  og da de indbød Folket til deres Guders Slagtofre, spiste Folket
      deraf og tilbad deres Guder.
  3.  Og Israel holdt til med Ba'al-Peor; derover blussede HERRENs Vrede
      op mod Israel,
  4.  og HERREN sagde til Moses: "Kald alle Folkets Overhoveder sammen
      og hæng dem op for HERREN under aaben Himmel, for at HERRENs
      Vrede maa vige fra Israel!"
  5.  Og Moses sagde til Israeliternes Dommere: "Enhver af eder skal
      slaa dem af sine Mænd ihjel, der har holdt til med Ba'al-Peor!"

  6.  Og se, en af Israeliterne kom og førte en midjanitisk Kvinde hen
      til sine Landsmænd lige for Øjnene af Moses og hele
      Israeliternes Menighed, medens de stod og græd ved Indgangen til
      Aabenbaringsteltet.
  7.  Da nu Pinehas, Præsten Arons Søn Eleazars Søn, saa det, traadte
      han frem af Menighedens Midte, greb et Spyd,
  8.  fulgte den israelitiske Mand ind i Sengekammeret og gennemborede
      dem begge, baade den israelitiske Mand og Kvinden, hende gennem
      Underlivet. Da standsede Plagen blandt Israeliterne.
  9.  Men Tallet paa dem, Plagen havde kostet Livet, løb op til 24 000.

 10.  Da talede HERREN saaledes til Moses:
 11.  Pinehas, Præsten Arons Søn Eleazars Søn, har vendt min Vrede fra
      Israeliterne, idet han var nidkær iblandt dem med min Nidkærhed,
      saa at jeg ikke tilintetgjorde Israeliterne i min Nidkærhed.
 12.  Derfor skal du sige: Se, jeg giver ham min Fredspagt!
 13.  Et evigt Præstedømmes Pagt skal blive hans og efter ham hans
      Efterkommeres Lod, til Løn for at han var nidkær for sin Gud og
      skaffede Israeliterne Soning."

 14.  Den dræbte Israelit, han, der dræbtes sammen med den midjanitiske
      Kvinde, hed Zimri, Salus Søn, og var Øverste for et Fædrenehus
      blandt Simeoniterne;
 15.  og den dræbte midjanitiske Kvinde hed Hozbi og var en Datter af
      Zur, der var Stammehøvding for et Fædrenehus blandt
      Midjaniterne,

 16.  HERREN talede fremdeles til Moses og sagde:
 17.  "Fald over Midjaniterne og slaa dem;
 18.  thi de faldt over eder med de Rænker, de spandt imod eder i den
      Sag med Peor og med Hozbi, den midjanitiske Høvdings Datter,
      deres Landsmandinde, der dræbtes, den Dag Plagen brød løs for
      Peors Skyld."
</body>
</poem>

<poem id="bibel4mose26">
<head>
   <title>Fjerde Mosebog 26</title>
   <toctitle>Fjerde Mosebog 26</toctitle>
   <indextitle>Fjerde Mosebog 26</indextitle>
   <firstline>Efter denne Plage talede HERREN til Moses og Eleazar</firstline>
   <quality>korrektur1</quality>
</head>
<body>
  1.  Efter denne Plage talede HERREN til Moses og Eleazar, Præsten
      Arons Søn, og sagde:
  2.  "Hold Mandtal over hele Israeliternes Menighed fra
      Tyveaarsalderen og opefter, Fædrenehus for Fædrenehus, alle
      vaabenføre Mænd i Israel!"
  3.  Da mønstrede Moses og Præsten Eleazar dem paa Moabs Sletter ved
      Jordan over for Jeriko
  4.  fra Tyveaarsalderen og opefter, som HERREN havde paalagt Moses.
      Og Israeliterne, som var udvandret fra Ægypten, var følgende:

  5.  Ruben, Israels førstefødte; Rubens Sønner: Fra Hanok stammer
      Hanokiternes Slægt, fra Pallu Palluiternes Slægt,
  6.  fra Hezron Hezroniternes Slægt og fra Karmi Karmiternes Slægt.
  7.  Det var Rubeniternes Slægter, og de af dem, som mønstredes,
      udgjorde 43 730.
  8.  Pallus Søn var Eliab;
  9.  Eliabs Sønner: Nemuel, Datan og Abiram; det var den Datan og den
      Abiram, Menighedens udvalgte, som satte sig op imod Moses og
      Aron sammen med Koras Tilhængere, da de satte sig op imod
      HERREN;
 10.  og Jorden aabnede sit Gab og slugte dem sammen med Kora, da hans
      Tilhængere omkom, idet Ilden fortærede de 250 Mænd, og de blev
      et Tegn til Advarsel.
 11.  Men Koras Sønner omkom ikke.

 12.  Simeons Sønners Slægter var følgende: Fra Nemuel stammer
      Nemueliternes Slægt, fra Jamin Jaminiternes Slægt, fra Jakin
      Jakiniternes Slægt,
 13.  fra Zera Zeraiternes Slægt og fra Sjaul Sjauliternes Slægt.
 14.  Det var Simeoniternes Slægter, 22 200.
 15.  Gads Sønners Slægter var følgende: Fra Zefon stammer
      Zefoniternes Slægt, fra Haggi Haggiternes Slægt, fra Sjuni
      Sjuniternes Slægt,
 16.  fra Ozni Ozniternes Slægt, fra Eri Eriternes Slægt,
 17.  fra Arod Aroditernes Slægt og fra Ar'eli Ar'eliternes Slægt.
 18.  Det var Gads Sønners Slægter, de af dem, som mønstredes, 40 500.

 19.  Judas Sønner var Er og Onan, men Er og Onan døde i Kana'ans
      Land.
 20.  Judas Sønners Slægter var følgende: Fra Sjela sammer
      Sjelaniternes Slægt, fra Perez Pereziternes Slægt og fra Zera
      Zeraiternes Slægt;
 21.  Perezs Sønner: Fra Hezron stammer Heztoniternes Slægt og fra
      Hamul Hamuliternes Slægt.
 22.  Det var Judas Slægter, de af dem, som mønstredes, 76 500.

 23.  Issakars Sønners Slægter var følgende: Fra Tola stammer
      Tolaiternes Slægt, fra Pua Puniternes Slægt;
 24.  fra Jasjub Jasjubiternes Slægt og fra Sjimron Sjimroniternes
      Slægt.
 25.  Det var Issakars Slægter, de af dem, som mønstredes, 64 300.

 26.  Zebulons Sønners Slægter var følgende: Fra Sered stammer
      Serediternes Slægt, fra Elon Eloniternes Slægt og fra Jale'el
      Jale'eliternes Slægt.
 27.  Det var Zebuloniternes Slægter, de af dem, som mønstredes, 60
      508

 28.  Josefs Sønners Slægter var følgende: Manasse og Efraim;
 29.  Manasses Sønner: Fra Makir stammer Makiriternes Slægt; Makir
      avlede Gilead, fra Gilead stammer Gileaditernes Slægt;
 30.  Gileads Sønner var følgende: Fra Abiezer stammer Abiezriternes
      Slægt, fra Helek Helekiternes Slægt,
 31.  fra Asriel Asrieliternes Slægt, fra Sjekem Sjekemiternes Slægt,
 32.  fra Sjemida Sjemidaiternes Slægt og fra Hefer Heferiternes
      Slægt;
 33.  men Zelofhad, Hefers Søn, havde ingen Sønner, kun Døtre;
      Zelofhads Døtre hed Mala, Noa, Hogla, Milka og Tirza.
 34.  Det var Manasses Slægter, og de af dem, som mønstredes, udgjorde
      52 700.

 35.  Efraims Sønners Slægter var følgende: Fra Sjutela stammer
      Sjutelaiternes Slægt, fra Beker Bekeriternes Slægt og fra Tahan
      Tahaniternes Slægt;
 36.  Sjultelas Sønner var følgende: Fra Eran stammer Eraniternes
      Slægt.
 37.  Detvar Efraimiternes Slægter, de af dem, som mønstedes,
      32 500. Det var Josefs Sønners Slægter.

 38.  Benjamins Sønners Slægter var følgende: Fra Bela stammer
      Belaiternes Slægt, fra Asjbel Asjbeliternes Slægt, fra Ahiram
      Ahiramiternes Slægt,
 39.  fra Sjufam Sjufamiternes Slægt og fra Hufam Hufamiternes Slægt.
 40.  Belas Sønner: Ard og Na'aman; fra Ard stammer Arditernes Slægt,
      fra Na'aman Na'amiternes Slægt.
 41.  Det var Benjamins Sønners Slægter, og de af dem, som mønstredes,
      udgjorde 45 600.

 42.  Dans Sønners Slægter var følgende: Fra Sjuham stammer
      Sjuhamiternes Slægt. Det var Dans Slægter, Slægt for Slægt.
 43.  Alle Sjuhamiternes Slægter, de af dem, som mønstredes, udgjorde
      64 400.

 44.  Asers Sønners Slægter var følgende: Fra Jimna stammer
      Jimniternes Slægt, fra Jisjvi Jisjviternes Slægt og fra Beri'a
      Beri'aiternes Slægt;
 45.  fra Beri'as Sønner: Fra Heber stammer Hebriternes Slægt og fra
      Malkiel Malkieliternes Slægt.
 46.  Asers Datter hed Sera.
 47.  Det var Asers Sønners Slægter, og de af dem, som mønsttedes,
      udgjorde 53 400.

 48.  Naftalis Sønners Slægter var følgende: Fra Jaze'el stammer
      Jaze'eliternes Slægt, fra Guni Guniternes Slægt,
 49.  fra Jezer Jezeriternes Slægt og fra Sjillem Sjillemiternes
      Slægt,
 50.  Det var Naftalis Slægter, Slægt for Slægt, og de af dem, som
      mønstredes, udgjorde 45 400.

 51.  Det var dem af Israeliterne, som mønstredes, 601 730.

 52.  HERREN talede fremdeles til Moses og sagde:
 53.  Til dem skal Landet udskiftes til Arv og Eje efter de optalte
      Navne.
 54.  En stor Stamme skal du give en stor Arvelod, en lille Stamme en
      lille; enhver af dem skal der gives en Arvelod efter Tallet paa
      de mønstrede i den.
 55.  Dog skal Landet udskiftes ved Lodkastning; de skal have deres
      Arvelodder efter Navnene paa deres fædrene Stammer;
 56.  ved Lodkastning skal enhver Stamme, stor eller lille, have sin
      Arvelod tildelt.

 57.  Følgende er de af Leviterne, der mønstredes, Slægt for Slægt:
      Fra Gerson stammer Gersoniternes Slægt, fra Kehat Kehatiternes
      Slægt og fra Merari Merariternes Slægt.
 58.  Følgende er Levis Slægter: Libniternes Slægt, Hebroniternes
      Slægt, Maliternes Slægt, Musjiternes Slægt og Koraiternes Slægt.
      Kehat avlede Amram.
 59.  Amrams Hustru hed Jokebed, Levis Datter, som fødtes Levi i
      Ægypten; hun fødte for Amram Aron, Moses og deres Søster Mirjam.
 60.  For Aron fødtes Nadab, Abihu, Eleazar og Itamar.
 61.  Men Nadab og Abihu omkom, da de frembar fremmed Ild for HERRENs
      Aasyn.
 62.  De af dem, der mønstredes, udgjorde 23 000, alle af Mandkøn fra
      en Maaned og opefter. De mønstredes nemlig ikke sammen med de
      andre Israeliter, da der ikke var givet dem nogen Arvelod blandt
      Israeliterne.

 63.  Det var dem, der mønstredes af Moses og Præsten Eleazar, da
      disse mønstrede Israeliterne paa Moabs Sletter ved Jordan over
      for Jeriko.
 64.  Blandt dem var der ingen, som var mønstret af Moses og Præsten
      Aron, da de mønstrede Israeliterne i Sinaj Ørken;
 65.  thi HERREN havde sagt til dem, at de skulde dø i Ørkenen.
      Derfor var der ingen tilbage af dem undtagen Kaleb, Jetunnes
      Søn, og Josua, Nuns Søn.
</body>
</poem>

<poem id="bibel4mose27">
<head>
   <title>Fjerde Mosebog 27</title>
   <toctitle>Fjerde Mosebog 27</toctitle>
   <indextitle>Fjerde Mosebog 27</indextitle>
   <firstline>Men Zelofhads Døtre, hvis Fader var en Søn af Hefer</firstline>
   <quality>korrektur1</quality>
</head>
<body>
  1.  Men Zelofhads Døtre, hvis Fader var en Søn af Hefer, en Søn af
      Gilead, en Søn af Makir, en Søn af Manasse - de hørte altsaa til
      Josefs Søn Manasses Slægter, og deres Navne var Mala, Noa,
      Hogla, Milka og Tirza - traadte hen
  2.  og stillede sig frem for Moses, Præsten Eleazar, Øversterne og
      hele Menigheden ved Indgangen til Aabenbaringsteltet og sagde:
  3.  "Vor Fader døde i Ørkenen han hørte ikke med til Koras
      Tilhængere, dem, der rottede sig sammen mod HERREN, men døde for
      sin egen Synds Skyld og han havde ingen Sønner.
  4.  Hvorfor skal nu vor Faders Navn udslettes af hans Slægt, fordi
      han ingen Søn havde? Giv os Ejendom blandt vor Faders Brødre!"
  5.  Og Moses lagde deres Sag frem for HERRENs Aasyn.

  6.  Da talede HERREN saaledes til Moses:
  7.  "Zelofhads Døtre har Ret i, hvad de siger; giv dem Ejendom til
      Arvelod mellem deres Faders Brødre og lad deres Faders Arvelod
      tilfalde dem
  8.  Og til Israeliterne skal du tale og sige saaledes: Naar en Mand
      dør uden at efterlade sig nogen Søn, da skal I lade hans Arvelod
      gaa i Arv til hans Datter;
  9.  har han heller ingen Datter, skal I give hans Arvelod til hans
      Brødre;
 10.  har han heller ingen Brødre, skal I give hans Arvelod til hans
      Farbrødre;
 11.  og har hans Fader ingen Brødre, skal I give hans Arvelod til
      hans nærmeste kødelige Slægtning, som saa skal arve den. Det skal
      være Israeliterne en retsgyldig Anordning, som HERREN har paalagt
      Moses."

 12.  Og HERREN sagde til Moses: "Stig op paa Abarimbjerget her og se
      ud over Landet, som jeg vil give Israeliterne.
 13.  Og naar du har set ud over det, skal ogsaa du samles til din Slægt
      ligesom din Broder Aron;
 14.  I var jo genstridige mod mit Ord i Zins Ørken, dengang
      Menigheden yppede Kiv, saa at I ikke helligede mig i deres Paasyn
      ved at skaffe Vand." Det er Meriba Kadesjs Vand i Zins Ørken.

 15.  Og Moses talte saaledes til HERREN:
 16.  "Maatte HERREN, Gud over alt Køds Aander, indsætte en Mand over
      Menigheden,
 17.  som kan drage ud og hjem i Spidsen for dem og føre dem ud og
      hjem, for at ikke HERRENs Menighed skal blive som en Hjord uden
      Hyrde!"
 18.  Da sagde HERREN til Moses: "Tag Josua, Nuns Søn, en Mand, i hvem
      der er Aand, læg din Haand paa ham,
 19.  fremstil ham for Præsten Eleazar og hele Menigheden og indsæt
      ham saaledes i deres Paasyn;
 20.  og overdrag ham noget af din Værdighed, for at hele
      Israeliternes Menighed kan adlyde ham.
 21.  Men han skal træde frem for Præsten Eleazar, for at han kan
      skaffe ham Urims Kendelse for HERRENs Aasyn; paa hans Bud skal han
      drage ud, og paa hans Bud skal han vende hjem, han og alle
      Israeliterne, hele Menigheden."
 22.  Moses gjorde som HERREN havde paalagt ham; han tog Josua og
      fremstillede ham for Præsten Eleazar og hele Menigheden;
 23.  og han lagde sine Hænder paa ham og indsatte ham, saaledes som
      HERREN havde paabudt ved Moses.
</body>
</poem>

<poem id="bibel4mose28">
<head>
   <title>Fjerde Mosebog 28</title>
   <toctitle>Fjerde Mosebog 28</toctitle>
   <indextitle>Fjerde Mosebog 28</indextitle>
   <firstline>Og HERREN talede til Moses og sagde</firstline>
   <quality>korrektur1</quality>
</head>
<body>
  1.  Og HERREN talede til Moses og sagde:
  2.  Byd Israeliterne og sig til dem: I skal omhyggeligt bringe mig
      mine Offergaver, min Ildofferspise til en liflig Duft, til de
      fastsatte Tider!
  3.  Og sig til dem: Dette er det Ildoffer, I skal bringe HERREN:
      Hver Dag to aargamle, lydefri Lam som dagligt Brændoffer;
  4.  det ene Lam skal du ofre om Morgenen, det andet ved Aftenstid;
  5.  og som Afgrødeoffer dertil en Tiendedel Efa fint Hvedemel, rørt
      i en Fjerdedel Hin Olie af knuste Frugter -
  6.  det er det daglige Brændoffer, som ofredes ved Sinaj Bjerg til
      en liflig Duft, et Ildoffer for HERREN -
  7.  fremdeles som Drikoffer dertil en Fjerdedel Hin Vin for hvert
      Lam; i Helligdommen skal der udgydes Drikoffer af stærk Drik for
      HERREN.
  8.  Det andet Lam skal du ofre ved Aftenstid; med samme Afgrødeoffer
      og Drikoffer som om Morgenen skal du ofre det, et Ildoffer til
      en liflig Duft for HERREN.
  9.  Paa Sabbatsdagen skal det være to aargamle, lydefri Lam og som
      Afgrødeoffer to Tiendedele Efa fint Hvedemel, rørt i Olie, med
      tilhørende Drikoffer,
 10.  et Sabbatsbrændoffer paa hver Sabbat foruden det daglige
      Brændoffer med tilhørende Drikoffer.

 11.  Paa den første Dag i hver Maaned skal I som Brændoffer bringe
      HERREN to unge Tyre, en Væder og syv aargamle Lam, lydefri Dyr,
 12.  og som Afgrødeoffer dertil for hver Tyr tre Tiendedele Efa fint
      Hvedemel, rørt i Olie, som Afgrødeoffer for hver Væder to
      Tiendedele Efa fint Hvedemel, rørt i Olie,
 13.  og som Afgrødeoffer for hvert Lam en Tiendedel Efa fint
      Hvedemel, rørt i Olie, et Brændoffer til en liflig Duft, et
      Ildoffer for HERREN;
 14.  desuden de tilhørende Drikofre, en halv Hin Vin for hver Tyr, en
      Tredjedel Hin for hver Væder og en Fjerdedel Hin for hvert
      Lam. Det er det maanedlige Brændoffer for hver af Aarets Maaneder.
 15.  Tillige skal der foruden det daglige Brændoffer ofres HERREN en
      Gedebuk som Syndoffer med tilhørende Drikoffer.

 16.  Paa den fjortende Dag i den første Maaned skal der være Paaske for
      HERREN.
 17.  Den femtende Dag i den Maaned er det Højtid; i syv Dage skal der
      spises usyrede Brød.
 18.  Paa den første Dag skal der være Højtidsstævne, intet som helst
      Arbejde maa I udføre.
 19.  Da skal I bringe som Ildoffer, som Brændoffer for HERREN, to
      unge Tyre, en Væder og syv aargamle Lam, lydefri Dyr skal I tage
 20.  og som Afgrødeoffer dertil fint Hvedemel rørt i Olie; tre
      Tiendedele Efa skal I ofre for hver Tyr, to Tiendedele for hver
      Væder
 21.  og en Tiendedel for hvert af de syv Lam;
 22.  desuden en Buk som Syndoffer for at skaffe eder Soning.
 23.  Foruden Morgenbrændofferet, det daglige Brændoffer, skal I ofre
      det.
 24.  Saadanne Ofre skal I bringe hver af de syv Dage som Ildofferspise
      til en liflig Duft for HERREN; de skal ofres med tilhørende
      Drikoffer foruden det daglige Brændoffer.
 25.  Paa den syvende Dag skal I holde Højtidsstævne; intet som helst
      Arbejde maa I udføre.

 26.  Paa Førstegrødens Dag, naar I bringer HERREN Afgrødeoffer af den
      ny Afgrøde paa eders Ugefest, skal I holde Højtidsstævne; intet
      som helst Arbejde maa I udføre.
 27.  Da skal I som Brændoffer til en liflig Duft for HERREN ofre to
      unge Tyre, en Væder og syv aargamle Lam
 28.  og som Afgrødeoffer dertil fint Hvedemel, rørt i Olie, tre
      Tiendedele Efa for hver Tyr, to Tiendedele for hver Væder
 29.  og en Tiendedel for hvert af de syv Lam;
 30.  desuden en Gedebuk for at skaffe eder Soning.
 31.  Foruden det daglige Brændoffer med tilhørende Afgrødeoffer skal
      I ofre det, lydefri Dyr skal I tage, med tilhørende Drikofre.
</body>
</poem>

<poem id="bibel4mose29">
<head>
   <title>Fjerde Mosebog 29</title>
   <toctitle>Fjerde Mosebog 29</toctitle>
   <indextitle>Fjerde Mosebog 29</indextitle>
   <firstline>Paa den første Dag i den syvende Maaned skal I holde Højtidsstævne</firstline>
   <quality>korrektur1</quality>
</head>
<body>
  1.  Paa den første Dag i den syvende Maaned skal I holde
      Højtidsstævne, intet som helst Arbejde maa I udføre; I skal fejre
      den som en Hornblæsningsdag.
  2.  Da skal I som Brændoffer til en liflig Duft for HERREN ofre en
      ung Tyr, en Væder og syv aargamle Lam, lydefri Dyr;
  3.  som Afgrødeoffer dertil fint Hvedemel, rørt i Olie, tre
      Tiendedele Efa for Tyren, to Tiendedele for Væderen
  4.  og en Tiendedel for hvert af de syv Lam;
  5.  desuden en Gedebuk som Syndoffer for at skaffe eder Soning;
  6.  alt foruden Nymaanebrændofferet med tilhørende Afgrødeoffer og
      det daglige Brændoffer med tilhørende Afgrødeoffer og Drikofre
      efter de derom gældende Forskrifter, til en liflig Duft, et
      Ildoffer for HERREN.

  7.  Paa den tiende Dag i samme syvende Maaned skal I holde
      Højtidsstævne, I skal faste og maa intet som helst Arbejde
      udføre.
  8.  Da skal I som Brændoffer til en liflig duft for HERREN ofre en
      ung Tyr, en Væder og syv aargamle Lam, lydefri Dyr skal I tage,
  9.  og som Afgrødeoffer dertil fint Hvedemel, rørt i Olie, tre
      Tiendedele Efa for Tyren, to Tiendedele for Væderen
 10.  og en Tiendedel for hvert af de syv Lam;
 11.  desuden en Gedebuk som Syndoffer; alt foruden Soningssyndofferet,
      det og det daglige Brændoffer med tilhørende Afgrødeoffer og
      Drikofre.

 12.  Paa den femtende Dag i den syvende Maaned skal I holde
      Højtidsstævne, I maa intet som helst Atbejde udføre, og I skal
      holde Højtid for HERREN i syv Dage.
 13.  Da skal I som Brændoffer, som Ildoffer til en liflig Duft for
      HERREN ofre tretten unge Tyre, to Vædre og fjorten aargamle Lam,
      lydefri Dyr skal det være,
 14.  og som Afgrødeoffer dertil fint Hvedemel, rørt i Olie, tre
      Tiendedele Efa for hver af de tretten Tyre, to Tiendedele for
      hver af de to Vædre
 15.  og en Tiendedel for hvert af de fjorten Lam;
 16.  desuden en Gedebuk som Syndoffer; alt foruden det daglige
      Brændoffer med tilhørende Afgrødeoffer og Drikoffer.

 17.  Paa den anden Dag skal I ofre tolv unge Tyre, to Vædre og fjorten
      aargamle Lam, lydefri Dyr,
 18.  med tilhørende Afgrødeoffer og Drikofre for Tyrene, Vædrene og
      Lammene efter deres Tal paa den foreskrevne Maade;
 19.  desuden en Gedebuk som Syndoffer; alt foruden det daglige
      Brændoffer med tilhørende Afgrødeoffer og Drikoffer.

 20.  Paa den tredje Dag skal I ofre elleve unge Tyre, to Vædre og
      fjorten aargamle Lam, lydefri Dyr,
 21.  med tilhørende Afgrødeoffer og Drikofre for Tyrene, Vædrene og
      Lammene efter deres Tal paa den foreskrevne Maade;
 22.  desuden en Gedebuk som Syndoffer; alt foruden det daglige
      Brændoffer med tilhørende Afgrødeoffer og Drikoffer.

 23.  Paa den fjerde Dag skal I ofre ti Tyre, to Vædre og fjorten
      aargamle Lam, lydefri Dyr,
 24.  med tilhørende Afgrødeoffer og Drikofre for Tyrene, Vædrene og
      Lammene efter deres Tal paa den foreskrevne Maade;
 25.  desuden en Gedebuk som Syndoffer; alt foruden det daglige
      Brændoffer med tilhørende Afgrødeoffer og Drikoffer.

 26.  Paa den femte Dag skal I ofre ni Tyre, to Vædre og fjorten
      aargamle Lam, lydefri Dyr,
 27.  med tilhørende Afgrødeoffer og Drikofre for Tyrene, Vædrene og
      Lammene efter deres Tal paa den foreskrevne Maade;
 28.  desuden en Gedebuk som Syndoffer; alt foruden det daglige
      Brændoffer med tilhørende Afgrødeoffer og Drikoffer.

 29.  Paa den sjette Dag skal I ofre otte Tyre, to Vædre og fjorten
      aargamle Lam, lydefri Dyr,
 30.  med tilhørende Afgrødeoffer og Drikofre for Tyrene, Vædrene og
      Lammene efter deres Tal paa den foreskrevne Maade;
 31.  desuden en Gedebuk til Syndoffer; alt foruden det daglige
      Brændoffer med tilhørende Afgrødeoffer og Drikoffer.

 32.  Paa den syvende Dag skal I ofre syv Tyre, to Vædre og fjorten
      aargamle Lam, lydefri Dyr,
 33.  med tilhørende Afgrødeoffer og Drikofre for Tyrene, Vædrene og
      Lammene efter deres Tal paa den foreskrevne Maade;
 34.  desuden en Gedebuk som Syndoffer; alt foruden det daglige
      Brændoffer med tilhørende Afgrødeoffer og Drikoffer.

 35.  Paa den ottende Dag skal I holde festlig Samling, I maa intet som
      helst Arbejde udføre.
 36.  Da skal I som Brændoffer, som Ildoffer til en liflig Duft for
      HERREN ofre en Tyr, en Væder og syv aargamle Lam, lydefri Dyr,
 37.  med tilhørende Afgrødeoffer og Drikofre for Tyren, Væderen og
      Lammene efter deres Tal paa den foreskrevne Maade;
 38.  desuden en Gedebuk som Syndoffer; alt foruden det daglige
      Brændoffer med tilhørende Afgrødeoffer og Drikoffer.

 39.  Disse Ofre skal I bringe HERREN paa eders Højtider, bortset fra
      eders Løfte- og Frivilligofre, hvad enten det nu er Brændofre,
      Afgrødeofre, Drikofre eller Takofre.
30,1. Og Moses talte til Israeliterne, ganske som HERREN havde paalagt Moses.
</body>
</poem>

<poem id="bibel4mose30">
<head>
   <title>Fjerde Mosebog 30</title>
   <toctitle>Fjerde Mosebog 30</toctitle>
   <indextitle>Fjerde Mosebog 30</indextitle>
   <firstline>Moses talte fremdeles til Overhovederne for Israeliternes Stammer</firstline>
   <quality>korrektur1</quality>
</head>
<body>
  2.  Moses talte fremdeles til Overhovederne for Israeliternes
      Stammer og sagde: Dette er, hvad HERREN har paabudt:
  3.  Naar en Mand aflægger et Løfte til HERREN eller ved Ed forpligter
      sig til Afholdenhed i en eller anden Retning, maa han ikke bryde
      sit Ord, men skal holde hvert Ord, der er udgaaet af hans Mund.

  4.  Men naar en Kvinde aflægger et Løfte til HERREN og forpligter sig
      til Afholdenhed i en eller anden Retning, medens hun endnu i
      sine unge Aar opholder sig i sin Faders Hus.
  5.  og hendes Fader, naar han hører om hendes Løfte og den
      Forpligtelse til Afholdenhed, hun har paataget sig, ikke siger
      noget til hende, saa skal alle hendes Løfter staa ved Magt, og
      enhver Forpligtelse til Afholdenhed, hun har paataget sig, skal
      staa ved Magt.
  6.  Hvis hendes Fader derimod formener hende det, samme Dag han faar
      det at høre, skal ingen af hendes Løfter eller af de
      Forpligtelser til Afholdenhed, hun har paataget sig, staa ved
      Magt, og HERREN skal tilgive hende, fordi hendes Fader har
      forment hende det.

  7.  Hvis hun bliver gift medens der paahviler hende Løfter eller en
      Forpligtelse, hun har paataget sig ved et uoverlagt Ord,
  8.  og hendes Mand ikke siger noget til hende, samme Dag han faar det
      at høre, skal hendes Løfter staa ved Magt, og den Forpligtelse
      til Afholdenhed, hun har paataget sig, skal staa ved Magt.
  9.  Hvis hendes Mand derimod formener hende det, samme Dag han faar
      det at høre, gør han dermed det Løfte, der paahviler hende, og
      den Forpligtelse til Afholdenhed, hun har paataget sig ved et
      uoverlagt Ord, ugyldig, og HERREN skal tilgive hende.
 10.  En Enkes og en forstødt Hustrus Løfte, enhver Forpligtelse til
      Afholdenhed, hun har paataget sig, er bindende for hende.
 11.  Hvis en Kvinde i sin Mands Hus aflægger et Løfte eller ved Ed
      forpligter sig til Afholdenhed i en eller anden Retning,
 12.  og hendes Mand, naar han faar det at høre, ikke siger noget til
      hende og ikke formener hende det, skal alle hendes Løfter staa
      ved Magt, og enhver Forpligtelse til Afholdenhed, hun har
      paataget sig, skal staa ved Magt.
 13.  Hvis hendes Mand derimod, samme Dag han faar det at høre, gør det
      ugyldigt, saa staar intet af det, hun har udtalt, ved Magt,
      hverken hendes Løfter eller den paatagne Forpligtelse til
      Afholdenhed; hendes Mand har gjort dem ugyldige, og HERREN skal
      tilgive hende.
 14.  Ethvert Løfte og enhver ved Ed paatagen Forpligtelse til Faste
      kan hendes Mand stadfæste eller gøre ugyldig.
 15.  Men hvis hendes Mand tier stille over for hende til næste Dag,
      stadfæster han alle hendes Løfter og alle de Forpligtelser til
      Afholdenhed, hun har paataget sig; han har stadfæstet dem, thi
      han sagde ikke noget til hende, samme Dag han fik det at høre;
 16.  og hvis han vil gøre dem ugyldige, en Tid efter at han fik det
      at høre, skal han undgælde for hendes Brøde.

 17.  Det er de Anordninger, HERREN gav Moses om Forholdet mellem Mand
      og Hustru og mellem Fader og Datter, medens hun endnu i sine
      unge Aar opholder sig i hans Hus.
</body>
</poem>

<poem id="bibel4mose31">
<head>
   <title>Fjerde Mosebog 31</title>
   <toctitle>Fjerde Mosebog 31</toctitle>
   <indextitle>Fjerde Mosebog 31</indextitle>
   <firstline>Og HERREN talede til Moses og sagde</firstline>
   <quality>korrektur1</quality>
</head>
<body>
  1.  Og HERREN talede til Moses og sagde:
  2.  "Skaf Israeliterne Hævn over Midjaniterne; saa skal du samles
      til din Slægt!"
  3.  Da talte Moses til Folket og sagde: "Udrust Mænd af eders Midte
      til Kamp, for at de kan falde over Midjan og fuldbyrde HERRENs
      Hævn paa Midjan;
  4.  1000 Mand af hver af Israels Stammer skal I sende i Kamp!"
  5.  Af Israels Tusinder udtoges da 1000 af hver Stamme, i alt 12 000
      Mand, rustede til Kamp.
  6.  Og Moses sendte dem i Kamp, 1000 af hver Stamme, og sammen med
      dem Pinehas, Præsten Eleazars Søn, der medbragte de hellige
      Redskaber og Alarmtrompeterne.

  7.  De drog saa ud i Kamp mod Midjaniterne, som HERREN havde paalagt
      Moses, og dræbte alle af Mandkøn;
  8.  og foruden de andre, der blev slaaet ihjel, dræbte de ogsaa
      Midjans Konger, Evi, Rekem, Zur, Hur og Reba, Midjans fem
      Konger; ogsaa Bileam, Beors Søn, dræbte de med Sværdet.
  9.  Og Israeliterne bortførte Midjaniternes Kvinder og Børn som
      Krigsfanger, og alt deres Kvæg alle deres Hjorde og alt deres
      Gods tog de med som Bytte;
 10.  og alle deres Byer paa de beboede Steder og alle deres Teltlejre
      stak de Ild paa.
 11.  Og alt det røvede og hele Byttet, baade Mennesker og Dyr, tog de
      med sig,
 12.  og de bragte Fangerne, Byttet og det røvede til Moses og Præsten
      Eleazar og Israeliternes Menighed i Lejren paa Moabs Sletter ved
      Jordan over for Jeriko.

 13.  Men Moses, Præsten Eleazar og alle Menighedens Øverster gik dem i
      Møde uden for Lejren,
 14.  og Moses blev vred paa Hærens Førere, Tusindførerne og
      Hundredførerne, som kom tilbage fra Krigstoget.
 15.  Og Moses sagde til dem: "Har I ladet alle Kvinder i Live?
 16.  Det var jo dem, der efter Bileams Raad blev Aarsag til, at
      Israeliterne var troløse mod HERREN i den Sag med Peor, saa at
      Plagen ramte HERRENs Menighed.
 17.  Dræb derfor alle Drengebørn og alle Kvinder, der har kendt Mand
      og haft Samleje med Mænd;
 18.  men alle Piger, der ikke har haft Samleje med Mænd, skal I lade
      i Live og beholde,
 19.  Men selv skal I lejre eder uden for Lejren i syv Dage, enhver,
      som har dræbt nogen, og enhver, som har rørt ved en dræbt, og
      rense eder paa den tredje og den syvende Dag, baade I selv og
      eders Krigsfanger.
 20.  Og enhver Klædning, enhver Læderting, alt, hvad der er lavet af
      Gedehaar, og alle Træredskaber skal I rense!"

 21.  Og Præsten Eleazar sagde til Krigerne, der havde været med i
      Kampen: "Dette er det Lovbud, HERREN har givet Moses:
 22.  Kun Guld, Sølv, Kobber, Jern, Tin og Bly,
 23.  alt, hvad der kan taale Ild, skal I lade gaa gennem Ild, saa bliver
      det rent; dog maa det renses med Renselsesvand. Men alt, hvad der
      ikke kan taale Ild, skal I lade gaa gennem Vand.
 24.  Og eders Klæder skal I tvætte paa den syvende Dag, saa bliver I
      rene og kan gaa ind i Lejren."

 25.  Og HERREN talede til Moses og sagde:
 26.  "Sammen med Præsten Eleazar og Overhovederne for Menighedens
      Fædrenehuse skal du opgøre det samlede Bytte, der er taget, baade
      Mennesker og Dyr.
 27.  Derefter skal du dele Byttet i to lige store Dele mellem dem,
      der har taget Del i Krigen og været i Kamp, og hele den øvrige
      Menighed.
 28.  Derpaa skal du udtage en Afgift til HERREN fra Krigerne, der har
      været i Kamp, et Stykke af hver fem Hundrede, baade af Mennesker,
      Hornkvæg, Æsler og Smaakvæg;
 29.  det skal du tage af den Halvdel, som tilfalder dem, og give
      Præsten Eleazar det som Offerydelse til HERREN.
 30.  Men af den Halvdel, der tilfalder de andre Israeliter, skal du
      tage et Stykke af hver halvtredsindstyve, baade af Mennesker,
      Hornkvæg, Æsler og Smaakvæg, alt Kvæget, og give det til
      Leviterne, som tager Vare paa, hvad der er at varetage ved
      HERRENs Bolig!"

 31.  Da gjorde Moses og Præsten Eleazar, som HERREN havde paalagt
      Moses.
 32.  Og det, de havde taget, det tiloversblevne af Byttet, som
      Krigsfolket havde gjort, udgjorde 675 000 Stykker Smaakvæg,
 33.  72 000 Stykker Hornkvæg,
 34.  61 000 Æsler
 35.  og 32 000 Mennesker, Kvinder, der ikke havde haft Samleje med
      Mænd.
 36.  Den Halvdel, der tilfaldt dem, der havde været i Kamp, udgjorde
      altsaa et Tal af 337 500 Stykker Smaakvæg,
 37.  hvoraf Afgiften til HERREN udgjorde 675 Stykker Smaakvæg,
 38.  36 000 Stykker Hornkvæg, hvoraf 72 i Afgift til HERREN,
 39.  30 500 Æsler, hvoraf til i Afgift til HERREN,
 40.  og 16 000 Mennesker, hvoraf 32 i Afgift til HERREN.
 41.  Og Moses overgav Afgiften, HERRENs Offerydelse, til Præsten
      Eleazar, som HERREN havde paalagt Moses.
 42.  Og af den Halvdel, som tilfaldt de andre Israeliter, og som
      Moses havde taget som deres del fra de Mænd, der havde været i
      Kamp
 43.  denne Menighedens Halvdel udgjorde 337 500 Stykker Smaakvæg,
 44.  36 000 Stykker Hornkvæg,
 45.  30 500 Æsler
 46.  og 16 000 Mennesker
 47.  af den Halvdel, som tilfaldt de andre Israeliter, udtog Moses
      et Stykke for hver halvtredsindstyve, baade af Mennesker og Kvæg,
      og gav dem til Leviterne, som tog Vare paa, hvad der var at
      varetage ved HERRENs Bolig, som HERREN havde paalagt Moses.

 48.  Da traadte Førerne for Hærens Afdelinger, Tusindførerne og
      Hundredførerne, hen til Moses
 49.  og sagde til ham: "Dine Trælle har holdt Mandtal over de
      Krigere, der stod under os; og der manglede ikke en eneste af
      os;
 50.  derfor frembærer nu enhver af os som Offergave til HERREN, hvad
      han har taget af Guldsmykker, Armbaand, Spange, Fingerringe,
      Ørenringe og Halssmykker, for at skaffe os Soning for HERRENs
      Aasyn."
 51.  Moses og Præsten Eleazar modtog Guldet af dem, alskens med Kunst
      virkede Smykker;
 52.  og alt Offerydelsesguldet, som de ydede HERREN, udgjorde 16 750
      Sekel, hvilket Tusindførerne og Hundredførerne bragte som Gave.
 53.  Krigerne havde taget Bytte hver for sig.
 54.  Saa modtog Moses og Præsten Eleazar Guldet af Tusindførerne og
      Hundredførerne og bragte det ind i Aabenbaringsteltet, for at det
      skulde bringe Israeliterne i Minde for HERRENs Aasyn.
</body>
</poem>

<poem id="bibel4mose32">
<head>
   <title>Fjerde Mosebog 32</title>
   <toctitle>Fjerde Mosebog 32</toctitle>
   <indextitle>Fjerde Mosebog 32</indextitle>
   <firstline>Rubeniterne og Gaditerne havde meget Kvæg i stor Mængde</firstline>
   <quality>korrektur1</quality>
</head>
<body>
  1.  Rubeniterne og Gaditerne havde meget Kvæg i stor Mængde. Da de
      nu saa Ja'zers Land og Gileads Land, fandt de, at Stedet egnede
      sig til Kvægavl.
  2.  Derfor kom Gaditerne og Rubeniterne og sagde til Moses og
      Præsten Eleazar og Menighedens Øverste:
  3.  "Atarot, Dibon, Ja'zer, Nimra, Hesjbon, Elale, Sebam, Nebo og
      Beon,
  4.  det Land, HERREN har erobret for Israels Menighed, er et Land,
      der egner sig til Kvægavl, og dine Trælle ejer Hjorde."
  5.  Og de sagde: "Dersom vi har fundet Naade for dine Øjne, saa lad
      dine Trælle faa dette Land i Eje; før os ikke over Jordan!"

  6.  Men Moses sagde til Gaditerne og Rubeniterne: "Skal eders Brødre
      drage i Krig, medens I bliver boende her?
  7.  Og hvorfor vil I betage Israeliterne Modet til at drage over
      til det Land, HERREN har givet dem?
  8.  Det gjorde eders Fædre, da jeg fra Kadesj-Barnea sendte dem hen
      for at se paa Landet;
  9.  da de var draget op til Esjkoldalen og havde set paa Landet, betog
      de Israeliterne Modet til at drage ind i det Land, HERREN
      havde givet dem.
 10.  Men HERRENs Vrede blussede den Gang op, og han svor:
 11.  De Mænd, der er draget op fra Ægypten, fra Tyveaarsalderen og
      opefter, skal ikke faa det Land at se, jeg tilsvor Abraham, Isak
      og Jakob, fordi de ikke viste mig fuld Lydighed,
 12.  med Undtagelse af Kenizziten Kaleb, Jetunnes Søn, og Josua, Nuns
      Søn, thi de viste HERREN fuld Lydighed!
 13.  Og HERRENs Vrede blussede op mod Israel, og han lod dem vanke om
      i Ørkenen i fyrretyve Aar, indtil hele den Slægt var gaaet til
      Grunde, der gjorde, hvad der var ondt i HERRENs Øjne.
 14.  Og se, I træder nu i eders Fædres Fodspor, en Yngel af Syndere,
      for yderligere at øge HERRENs Vrede mod Israel!
 15.  Naar I viger bort fra ham, vil han lade det blive endnu længer i
      Ørkenen, og I bringer Fordærvelse over hele dette Folk."

 16.  Da traadte de frem for ham og sagde: "Vi vil kun bygge Kvægfolde
      til vore Hjorde her og Byer til vore Familier;
 17.  men selv vil vi ruste os til Kamp og drage i Spidsen for
      Israeliterne, til vi har bragt dem hen til deres Sted; imens
      skal vore Familier blive i de befæstede Byer i Ly for Landets
      Indbyggere.
 18.  Vi vil ikke vende tilbage til vore Huse, før enhver af
      Israeliterne har faaet sin Arvelod;
 19.  thi vi vil ikke have Arvelod sammen med dem paa den anden Side af
      Jordan og længere borte, eftersom vi har faaet vor Arvelod her paa
      denne Side af Jordan paa Østsiden."
 20.  Da sagde Moses til dem: "Hvis I gør det, hvis I ruster eder til
      Kamp for HERRENs Aasyn,
 21.  hvis alle eders kamprustede Mænd overskrider Jordan for HERRENs
      Aasyn og bliver der, indtil han har jaget sine Fjender bort fra
      sit Aasyn,
 22.  og hvis I først vender tilbage, naar Landet er undertvunget for
      HERRENs Aasyn, skal I være sagesløse over for HERREN og Israel,
      og saa skal Landet her blive eders Ejendom for HERRENs Aasyn.
 23.  Men hvis I ikke gør det, se, da synder I mod HERREN, og da skal
      I faa eders Synd at mærke, den skal nok finde eder.
 24.  Byg eder Byer til eders Familier og Folde til eders Smaakvæg og
      gør, som I har sagt!"
 25.  Da sagde Gaditerne og Rubeniterne til Moses: "Dine Trælle vil
      gøre, som min Herre byder;
 26.  vore Børn, Kvinder, Hjorde og alt vort Kvæg skal blive der i
      Gileads Byer,
 27.  men dine Trælle vil drage over og tage Del i Krigen, saa mange
      som er rustet til Kamp for HERRENs Aasyn, saaledes som min Herre
      har sagt."

 28.  Saa gav Moses Præsten Eleazar og Josua, Nuns Søn, og
      Overhovederne for de israelitiske Stammers Fædrenehuse Befaling
      om dem,
 29.  og Moses sagde til dem: "Hvis Gaditerne og Rubeniterne, saa mange
      som er rustet til Kamp for HERRENs Aasyn, gaar over Jordan sammen
      med eder og Landet bliver eder underlagt, skal I give dem Gilead
      i Eje;
 30.  men hvis de ikke gaar over sammen med eder, rustede til Kamp,
      skal de have Bopæl anvist blandt eder i Kana'ans Land."
 31.  Da svarede Gaditerne og Rubeniterne: "Hvad HERREN har talt til
      dine Trælle, vil vi gøre;
 32.  vi vil, rustede til Kamp for HERRENs Øjne, drage over til
      Kana'ans Land, men vor Arvelod paa den anden Side af Jordan
      bliver i vort Eje."

 33.  Da gav Moses Gaditerne, Rubeniterne og Josefs Søn Manasses halve
      Stamme Amoriterkongen Sihons Kongerige og Kong Og af Basans
      Kongerige, Landet med Byerne og deres Omraade, Landets Byer rundt
      om.
 34.  Saa byggede Gaditerne Dibon, Atarot, Aroer.
 35.  Atarot-Sjofan, Ja'zer, Jogbeba,
 36.  Bet Nimra, Bet Haran, befæstede Byer, og Kvægfolde;
 37.  og Rubeniterne byggede Hesjbon, Elale og Kirjatajim,
 38.  Nebo og Ba'al Meon, hvis Navne ændredes, og Sibma; og de
      opkaldte Byerne, som de byggede, efter deres Navne.
 39.  Og Manasses Søn Makirs Sønner drog til Gilead og erobrede det og
      drev de der boende Amoriter bort;
 40.  og Moses overdrog Gilead til Manasses Søn Makir, og han bosatte
      sig der;
 41.  men Manasses Søn Jair drog hen og erobrede deres Teltbyer og
      kaldte dem Jairs Teltbyer.
 42.  Og Noba drog hen og erobrede Kenat med tilhørende Smaabyer og
      kaldte det Noba efter sit eget Navn.
</body>
</poem>

<poem id="bibel4mose33">
<head>
   <title>Fjerde Mosebog 33</title>
   <toctitle>Fjerde Mosebog 33</toctitle>
   <indextitle>Fjerde Mosebog 33</indextitle>
   <firstline>Følgende er de enkelte Strækninger paa Israeliternes Vandring</firstline>
   <quality>korrektur1</quality>
</head>
<body>
  1.  Følgende er de enkelte Strækninger paa Israeliternes Vandring,
      som de tilbagelagde paa Vejen fra Ægypten, Hærafdeling for
      Hærafdeling, under Anførsel af Moses og Aron.
  2.  Moses optegnede paa HERRENs Bud de Steder, de brød op fra,
      Strækning for Strækning; og følgende er de enkelte Strækninger
      efter de Steder, de brød op fra:

  3.  De brød op fra Rameses paa den femtende Dag i den første Maaned;
      Dagen efter Paaske drog Israeliterne ud, værnede af en stærk
      Haand, for Øjnene af alle Ægypterne,
  4.  medens Ægypterne jordede alle de førstefødte, som HERREN havde
      slaaet iblandt dem; thi HERREN havde holdt Dom over deres Guder.
  5.  Israeliterne brød altsaa op fra Ra'meses og slog Lejr i Sukkot.
  6.  Saa brød de op fra Sukkot og slog Lejr i Etam, der ligger ved
      Ørkenens Rand.
  7.  Saa brød de op fra Etam og vendte om mod Pi Hakirot over for
      Ba'al Zefon og slog Lejr over for Migdol.
  8.  Saa brød de op fra Pi Hakirot og drog tværs igennem Havet til
      Ørkenen; og de vandrede tre Dagsrejser i Etams Ørken og slog
      Lejr i Mara.
  9.  Saa brød de op fra Mara og kom til Elim; i Elim var der tolv
      Vandkilder og halvfjerdsindstyve Palmetræer, og der slog de
      Lejr.
 10.  Saa brød de op fra Elim og slog Lejr ved det røde Hav.
 11.  Saa brød de op fra det røde Hav og slog Lejr i Sins Ørken.
 12.  Saa brød de op fra Sins Ørken og slog Lejr i Dofka.
 13.  Saa brød de op fra Dofka og slog Lejr i Alusj.
 14.  Saa brød de op fra Alusj og slog Lejr i Refidim, hvor Folket ikke
      havde Vand at drikke.
 15.  Saa brød de op fra Refidim og slog Lejr i Sinaj Ørken.
 16.  Saa brød de op fra Sinaj Ørken og slog Lejr i Kibrot Hatta'ava,
 17.  Saa brød de op fra Hibrot-Hatta'ava og slog Lejr i Hazerot.
 18.  Saa brød de op fra Hazerot og slog Lejr i Ritma.
 19.  Saa brød de op fra Ritma og slog Lejr i Rimmon Perez.
 20.  Saa brød de op fra Rimmon Perez og slog Lejr i Libna.
 21.  Saa brød de op fra Libna og slog Lejr i Aissa.
 22.  Saa brød de op fra Aissa og slog Lejr i Kehelata.
 23.  Saa brød de op fra Kehelata og slog Lejr ved Sjefers Bjerg.
 24.  Saa brød de op fra Sjefers Bjerg og slog Lejr i Harada.
 25.  Saa brød de op fra Harada og slog Lejr i Makhelot.
 26.  Saa brød de op fra Makhelot og slog Lejr i Tahat.
 27.  Saa brød de op fra Tahat og slog Lejr i Tara.
 28.  Saa brød de op fra Tara og slog Lejr i Mitka.
 29.  Saa brød de op fra Mitka og slog Lejr i Hasjmona.
 30.  Saa brød de op fra Hasjmona og slog Lejr i Moserot.
 31.  Saa brød de op fra Moserot og slog Lejr i Bene Ja'akan.
 32.  Saa brød de op fra Bene Ja'akan og slog Lejr i Hor Haggidgad.
 33.  Saa brød de op fra Hor Haggidgad og slog Lejr i Jotbata.
 34.  Saa brød de op fra Jotbata og slog Lejr i Abrona.
 35.  Saa brød de op fra Abrona og slog Lejr i Ezjongeber.
 36.  Saa brød de op fra Ezjongeber og slog Lejr i Zins Ørken, det er
      Kadesj.
 37.  Saa brød de op fra Kadesj og slog Lejr ved Bjerget Hor ved Randen
      af Edoms Land.

 38.  Og Præsten Aron steg paa HERRENs Bud op paa Bjerget Hor og døde
      der i det fyrretyvende Aar efter Israeliternes Udvandring af
      Ægypten, paa den første Dag i den femte Maaned;
 39.  og Aron var 123 Aar gammel, da han døde paa Bjerget Hor.
 40.  Men Kana'anæeren, Kongen af Arad, der boede, i Sydlandet i
      Kana'ans Land, hørte, at Israeliterne var under Fremrykning.

 41.  Saa brød de op fra Bjerget Hor og slog Lejr i Zalmona.
 42.  Saa brød de op fra Zalmona og slog Lejr i Punon.
 43.  Saa brød de op fra Punon og slog Lejr i Obot.
 44.  Saa brød de op fra Obot og slog Lejr i Ijje Ha'abarim ved Moabs
      Grænse.
 45.  Saa brød de op fra Ijje Ha'abarim og slog Lejr i det gaditiske
      Dibon.
 46.  Saa brød de op fra det gaditiske Dibon og slog Lejr i Almon
      Diblatajim.
 47.  Saa brød de op fra Almon Diblatajim og slog Lejr paa
      Abarimbjergene over for Nebo.
 48.  Saa brød de op fra Abarimbjergene og slog Lejr paa Moabs Sletter
      ved Jordan over for Jeriko;
 49.  og de slog Lejr ved Jordan fra Bet Jesjjimot og til Abel Sjittim
      paa Moabs Sletter.

 50.  Og HERREN talede til Moses paa Moabs Sletter ved Jordan over for
      Jeriko og sagde:
 51.  "Tal til Israeliterne og sig til dem: Naar I kommer over Jordan
      til Kana'ans Land,
 52.  skal I drive Landets Beboere bort foran eder og tilintetgøre
      alle deres Billedværker, alle deres støbte Billeder skal I
      tilintetgøre, og alle deres Offerhøje skal I ødelægge;
 53.  I skal underlægge eder Landet og bosætte eder der, thi eder har
      jeg givet Landet i Eje;
 54.  og I skal udskifte Landet mellem eder ved Lodkastning efter
      eders Slægter, saaledes at I giver en stor Slægt en stor Arvelod
      og en lille Slægt en lille. Der, hvor Loddet falder for dem,
      skal deres Del være; efter eders Fædrenestammer skal I udskifte
      Landet mellem eder.
 55.  Men hvis I ikke driver Landets Beboere bort foran eder, saa skal
      de, som I levner af dem, blive Torne i eders Øjne og Brodde i
      eders Sider, og de skal bringe eder Trængsel i det Land, I bor
      i,
 56.  og hvad jeg havde tænkt at gøre ved dem, gør jeg da ved eder."
</body>
</poem>

<poem id="bibel4mose34">
<head>
   <title>Fjerde Mosebog 34</title>
   <toctitle>Fjerde Mosebog 34</toctitle>
   <indextitle>Fjerde Mosebog 34</indextitle>
   <firstline>HERREN talede fremdeles til Moses og sagde</firstline>
   <quality>korrektur1</quality>
</head>
<body>
  1.  HERREN talede fremdeles til Moses og sagde:
  2.  Byd Israeliterne og sig til dem: Naar i kommer til Kana'ans Land
      - det er det Land, der skal tilfalde eder som Arvelod, Kana'ans
      Land i hele dets Udstrækning -
  3.  saa skal eders Sydside strække sig fra Zins Ørken langs med Edom;
      eders Sydgrænse skal mod Øst begynde ved Enden af Salthavet;
  4.  saa skal eders Grænse dreje sønden om Akrabbimpasset, naa til Zin
      og ende sønden for Kadesj Barnea; saa skal den løbe hen til Hazar
      Addar og naa til Azmon;
  5.  fra Azmon skal Grænsen dreje hen til Ægyptens Bæk og ende ved
      Havet.
  6.  Hvad Vestgrænsen angaar, skal det store Hav være eders Grænse;
      det skal være eders Vestgrænse.
  7.  Eders Nordgrænse skal være følgende: Fra det store Hav skal I
      udstikke eder en Linie til Bjerget Hor;
  8.  fra Bjerget Hor skal I udstikke en Linie til Egnen hen imod
      Hamat, saa at Grænsen ender ved Zedad;
  9.  derpaa skal Grænsen gaa til Zifron og ende ved Hazar Enan. Det
      skal være eders Nordgrænse.
 10.  Men til Østgrænse skal I afmærke eder en Linie fra Hazar Enan
      til Sjefam;
 11.  og fra Sjefam skal Grænsen gaa ned til Ribla østen for Ajin, og
      Grænsen skal løbe videre ned, til den støder til Bjergskrænten
      østen for Kinneretsøen;
 12.  derpaa skal Grænsen løbe ned langs Jordan og ende ved
      Salthavet. Det skal være eders Land i hele dets Udstrækning til
      alle Sider.

 13.  Og Moses bød Israeliterne og sagde: Det er det Land, I skal
      udskifte mellem eder ved Lodkastning, og som efter HERRENs Bud
      skal gives de ni Stammer og den halve Stamme.
 14.  Thi Rubeniternes Stamme efter deres Fædrenehuse og Gaditernes
      Stamme efter deres Fædrenehuse og Manasses halve Stamme har
      allerede faaet deres Arvelod.
 15.  De to Stammer og den halve Stamme har faaet deres Arvelod
      hinsides Jordan over for Jeriko, mod Øst, mod Solens Opgang.

 16.  Og HERREN talede til Moses og sagde:
 17.  Navnene paa de Mænd, der skal udskifte Landet mellem eder, er
      følgende: Præsten Eleazar og Josua, Nuns Søn;
 18.  desuden skal I udtage een Øverste af hver Stamme til at udskifte
      Landet.
 19.  Navnene paa disse Mænd er følgende: Af Judas Stamme Kaleb,
      Jefunnes Søn,
 20.  af Simeoniternes Stamme Sjemuel, Ammihuds Søn,
 21.  af Benjamins Stamme Elidad, Kislons Søn,
 22.  af Daniternes Stamme een Øverste, Bukki, Joglis Søn,
 23.  af Josefs Sønner: af Manassiternes Stamme een Øverste, Hanniel,
      Efods Søn,
 24.  og af Efraimiternes Stamme een Øverste, Kemuel, Sjiftans Søn,
 25.  af Zebuloniternes Stamme een Øverste, Elizafan, Parnaks Søn,
 26.  af Issakariternes Stamme een Øverste, Paltiel, Azzans Søn,
 27.  af Aseriternes Stamme een Øverste, Ahihud, Sjelomis Søn,
 28.  og af Naftaliternes Stamme een Øverste, Pedael, Ammibuds Søn.
 29.  Det var dem, HERREN paalagde at udskifte Kana'ans Land mellem
      Israeliterne.
</body>
</poem>

<poem id="bibel4mose35">
<head>
   <title>Fjerde Mosebog 35</title>
   <toctitle>Fjerde Mosebog 35</toctitle>
   <indextitle>Fjerde Mosebog 35</indextitle>
   <firstline>HERREN talede fremdeles til Moses paa Moabs Sletter</firstline>
   <quality>korrektur1</quality>
</head>
<body>
  1.  HERREN talede fremdeles til Moses paa Moabs Sletter ved Jordan
      over for Jeriko og sagde:
  2.  byd Israeliterne, at de af de Besiddelser, de faar i Arv, skal
      give Leviterne nogle Byer at bo i; I skal ogsaa give Leviterne
      Græsmarker rundt om disse Byer.
  3.  Disse Byer skal de have at bo i, og deres Græsmarker skal de
      have til deres Kvæg, deres Hjorde og andre Dyr.
  4.  Græsmarkerne om Byerne, som I skal give Leviterne, skal strække
      sig 1000 Alen fra Bymuren ud til alle Sider;
  5.  og uden for Byen skal I til Østside opmaale 2000 Alen, til
      Sydside 2000, til Vestside 2000 og til Nordside 2000, med Byen i
      Midten. Det skal tilfalde dem som Græsgange til Byerne.
  6.  Hvad de Byer angaar, som I skal give Leviterne, saa skal I give
      dem de seks Tilflugtsbyer, som Manddrabere kan ty ind i, og
      desuden to og fyrretyve Byer.
  7.  De Byer, I skal give Leviterne, bliver saaledes i alt otte og
      fyrretyve Byer med tilhørende Græsmarker.
  8.  Og af de Byer, I skal give dem af Israeliternes Besiddelser,
      skal I lade de større Stammer give flere, de mindre færre; hver
      Stamme skal give Leviterne saa mange af sine Byer, som svarer til
      den Arvelod, der tildeles den.

  9.  HERREN talede fremdeles til Moses og sagde:
 10.  Tal til Israeliterne og sig til dem: Naar I kommer over Jordan
      til Kana'ans Land,
 11.  skal I udse eder nogle Byer, I kan have som Tilflugtsbyer, saa at
      en Manddraber, der begaar et Drab af Vanvare, kan ty derhen.
 12.  I disse Byer skal I have Ret til at søge Tilflugt for
      Blodhævneren, for at ikke Manddraberen skal dø, før han er
      blevet stillet for Menighedens Domstol.
 13.  Det skal være seks Byer, I skal afstaa til Tilflugtsbyer;
 14.  de tre skal I afstaa hinsides Jordan og de tre andre i Kana'ans
      Land; de skal være Tilflugtsbyer.
 15.  Israeliterne, de fremmede og de indvandrede iblandt dem skal
      have Ret til at søge Tilflugt i de seks Byer, saa at enhver, der
      begaar et Drab af Vanvare, kan ty derhen.

 16.  Men slaar han ham ihjel med et Jernredskab, saa er han en
      Manddraber, og Manddraberen skal lide Døden;
 17.  og slaar han ham ihjel med en Sten, som han har i Haanden, og som
      kan slaa en Mand ihjel, saa er han en Manddraber, og Manddraberen
      skal lide Døden;
 18.  og slaar han ham ihjel med et Træredskab, som han har i Haanden,
      og som kan slaa en Mand ihjel, saa er han en Manddraber, og
      Manddraberen skal lide Døden.
 19.  Blodhævneren skal dræbe Manddraberen; naar han træffer ham, skal
      han dræbe ham.
 20.  Og støder han til ham af Had eller kaster noget paa ham i ond
      Hensigt, saa han dør deraf,
 21.  eller slaar han ham med Haanden i Fjendskab, saa han dør deraf,
      skal Drabsmanden lide Døden, thi han er en Manddraber;
      Blodhævneren skal dræbe Manddraberen, naar han træffer ham.

 22.  Støder han derimod til ham af Vanvare, ikke i Fjendskab, eller
      kaster han et Redskab paa ham, uden at det er i ond Hensigt,
 23.  eller rammer han ham uden at se ham med en Sten, som kan slaa en
      Mand ihjel, saa han dør deraf, og han ikke er hans Uven eller har
      pønset paa ondt imod ham,
 24.  saa skal Menigheden dømme Drabsmanden og Blodhævneren imellem paa
      Grundlag af disse Lovbud;
 25.  og Menigheden skal værne Manddraberen mod Blodhævneren, og
      Menigheden skal føre ham tilbage til hans Tilflugtsby, hvorhen
      han var tyet, og der skal han blive boende, indtil den med
      hellig Olie salvede Ypperstepræst dør.
 26.  Men hvis Manddraberen forlader sin Tilflugtsbys Omraade, hvorhen
      han er tyet,
 27.  og Blodhævneren træffer ham uden for hans Tilflugtsbys Omraade,
      saa kan Blodhævneren dræbe Manddraberen uden at paadrage sig
      Blodskyld;
 28.  thi han skal blive i sin Tilflugtsby indtil Ypperstepræstens
      Død; først efter Ypperstepræstens Død kan Manddraberen vende
      tilbage til den Jord, han ejer.
 29.  Det skal være eder en retsgyldig Anordning fra Slægt til Slægt,
      hvor I end bor.

 30.  Naar nogen slaar et Menneske ihjel, maa man kun dræbe Manddraberen
      efter flere Vidners Udsagn. Et enkelt Vidnes Udsagn er ikke nok
      til en Dødsdom.
 31.  I maa ikke tage mod Sonebøde for en Manddraber, naar han har
      forbrudt sit Liv; han skal lide Døden,
 32.  Heller ikke maa I tage mod Sonebøde, saaledes at den, der er tyet
      til sin Tilflugtsby, før Ypperstepræstens Død kan vende tilbage
      og bosætte sig i Landet.
 33.  Vanhelliger ikke det Land, I er i, thi Blodet vanhelliger
      Landet, og Landet faar kun Soning for det Blod, der er udgydt
      deri, ved dens Blod, der har udgydt det.
 34.  Gør ikke det Land urent, I er bosat i, og i hvis Midte jeg bor;
      thi jeg HERREN bor midt iblandt Israels Børn.
</body>
</poem>

<poem id="bibel4mose36">
<head>
   <title>Fjerde Mosebog 36</title>
   <toctitle>Fjerde Mosebog 36</toctitle>
   <indextitle>Fjerde Mosebog 36</indextitle>
   <firstline>Overhovederne for Fædrenehusene i Gileaditernes Slægt</firstline>
   <quality>korrektur1</quality>
</head>
<body>
  1.  Overhovederne for Fædrenehusene i Gileaditernes Slægt - Gilead var
      en Søn af Manasses Søn Makir af Josefs Sønners Slægter - traadte
      frem og talte for Moses og Øversterne, Overhovederne for
      Israeliternes Fædrenehuse,
  2.  og sagde: "HERREN har paalagt min Herre at udskifte Landet mellem
      Israeliterne ved Lodkastning, og min Herre har i HERRENs Navn
      paabudt at give vor Frænde Zelofhads Arvelod til hans Døtre.
  3.  Men hvis de nu indgaar Ægteskab med Mænd, der hører til en anden
      af Israels Stammer, saa unddrages deres Arvelod jo vore Fædres
      Arvelod, og saaledes øges den Stammes Arvelod, som de kommer til
      at tilhøre, medens den Arvelod, der er tilfaldet os ved
      Lodkastning, formindskes;
  4.  og naar Israeliterne faar Jubelaar, lægges deres Arvelod til den
      Stammes Arvelod, som de kommer til at tilhøre, og saaledes
      unddrages deres Arvelod vor fædrene Stammes Arvelod."

  5.  Da udstedte Moses efter HERRENs Ord følgende Bud til
      Israeliterne: "Josefs Sønners Stamme har talt ret!
  6.  Saaledes er HERRENs Bud angaaende Zelofhads Døtre: De maa indgaa
      Ægteskab med hvem de ønsker, men det maa kun være Mænd af deres
      Faders Stammes Slægt, de indgaar Ægteskab med.
  7.  Thi ingen Arvelod, der tilhører Israel, maa gaa over fra en Stamme
      til en anden, men Israeliterne skal holde fast hver ved sin
      fædrene Stammes Arvelod.
  8.  Enhver Datter, som faar en Arvelod i en af Israeliternes
      Stammer, skal indgaa Ægteskab med en Mand af sin fædrene Stammes
      Slægt, for at Israeliterne kan beholde hver sine Fædres Arvelod
      som Ejendom;
  9.  og ingen Arvelod maa gaa over fra den ene Stamme til den anden,
      men Israeliternes Stammer skal holde fast hver ved sin
      Arvelod!"

 10.  Zelofhads Døtre gjorde da, som HERREN paalagde Moses,
 11.  idet Mala, Tirza, Hogla, Milka og Noa, Zelofhads Døtre, indgik
      Ægteskab med deres Farbrødres Sønner;
 12.  de indgik Ægteskab med Mænd, som hørte til Josefs Søn Manasses
      Sønners Slægter, saa at deres Arvelod vedblev at tilhøre deres
      fædrene Slægts Stamme.

 13.  Det er de Bud og Lovbud, HERREN gav Israeliterne ved Moses paa
      Moabs Sletter ved Jordan over for Jeriko.
</body>
</poem>
</workbody>
</kalliopework>
