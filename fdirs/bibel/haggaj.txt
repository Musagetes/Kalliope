VQ:korrektur1

I:bibelhaggaj01
T:Haggaj 1
F:I Kong Darius's andet Regeringsaar paa den første Dag

  1.  I Kong Darius's andet Regeringsaar paa den første Dag i den sjette
      Maaned kom HERRENs Ord ved Profeten Haggaj saaledes: Sig til Judas
      Statholder Zerubbabel, Sjealtiels Søn, og til Ypperstepræsten
      Josua, Jozadaks Søn:
  2.  Saa siger Hærskarers HERRE: Dette Folk siger: "Endnu er det ikke
      Tid at bygge HERRENs Hus."
  3.  Og HERRENs Ord kom ved Profeten Haggaj saaledes:
  4.  Er det da Tid for eder at bo i Huse med træklædte Vægge, naar
      dette Hus ligger øde?
  5.  Derfor, saa siger Hærskarers HERRE: Læg Mærke til, hvorledes det
      gaar eder!
  6.  I saar meget, men bringer lidet i Hus; I spiser, men mættes ikke;
      I drikker, men faar ikke Tørsten slukket; I klæder eder paa, men
      bliver ikke varme; og Daglejerens Løn gaar i en hullet Pung.
  7.  Saa siger Hærskarers HERRE: Læg Mærke til, hvorledes det gaar
      eder!
  8.  Gaa op i Bjergene, hent Tømmer og byg Templet, saa jeg kan have
      Glæde deraf og blive æret, siger HERREN.
  9.  I venter rig Høst, men det bliver kun til lidt; og naar I bringer
      det i Hus, blæser jeg derpaa. Hvorfor? lyder det fra Hærskarers
      HERRE. Fordi mit Hus ligger øde, medens enhver af eder har
      travlt med sit eget Hus.
 10.  Derfor holder Himmelen sin Dug og Jorden sin Afgrøde tilbage;
 11.  og jeg har kaldt Tørke hid over Land og Bjerge, over Korn, Most
      og Olie, over alt, hvad Jorden frembringer, over Folk og Fæ,
      over alt, hvad Hænder virker.

 12.  Og Zerubbabel, Sjaltiels Søn, og Ypperstepræsten Josua, Jozadaks
      Søn, og hele Resten af Folket adlød HERREN deres Guds Røst og
      Profeten Haggajs Ord, eftersom HERREN havde sendt ham til dem,
      og Folket frygtede HERREN.
 13.  Da sagde Haggaj, HERRENs Sendebud, i HERRENs Ærinde til Folket:
      Jeg er med eder, lyder det fra HERREN.
 14.  Og HERREN vakte Aanden i Judas Statholder Zerubbabel, Sjaltiels
      Søn, og i Ypperstepræsten Josua, Jozadaks Søn, og i hele Resten
      at Folket, saa de kom og tog fat paa Arbejdet med deres Guds,
      Hærskarers HERREs, Hus
 15.  paa den fire og tyvende Dag i den sjette Maaned i Kong Darius's
      andet Regeringsaar.

I:bibelhaggaj02
T:Haggaj 2
F:Paa den een og tyvende Dag i den syvende Maaned

  1.  Paa den een og tyvende Dag i den syvende Maaned kom HERRENs Ord
      ved Profeten Haggaj saaledes:
  2.  Sig til Judas Statholder Zerubbabel, Sjaltiels Søn, til
      Ypperstepræsten Josua, Jozadaks Søn, og til Resten af Folket
      saaledes:
  3.  Er der nogen tilbage iblandt eder af dem, der har set dette Hus
      i dets fordums Herlighed? Hvorledes tykkes det eder da nu?  Er
      det ikke som intet i eders Øjne?
  4.  Dog vær kun trøstig, Zerubbabel, lyder det fra HERREN, vær kun
      trøstig, du Ypperstepræst Josua, Jozadaks Søn, vær kun trøstigt,
      alt Folket i Landet, lyder det fra HERREN. Arbejd kun, thi jeg
      er med eder, lyder det fra Hærskarers HERRE,
  5.  og min Aand bliver iblandt eder med den Pagt, jeg sluttede med
      eder, da I drog bort fra Ægypten; frygt ikke!
  6.  Thi saa siger Hærskarers HERRE: Endnu en Gang om en liden Stund
      vil jeg ryste Himmel og Jord, Hav og tørt Land, og jeg vil ryste
      alle Folkene, og da skal alle Folkenes Skatte komme hid, og jeg
      fylder dette Hus med Herlighed, siger Hærskarers HERRE.
  8.  Mit er Sølvet, og mit er Guldet, lyder det fra Hærskarers HERRE.
  9.  Dette Hus's kommende Herlighed bliver større end den tidligere,
      siger Hærskarers HERRE, og paa dette Sted vil jeg give Fred,
      lyder det fra Hærskarers HERRE.

 10.  Paa den fire og tyvende Dag i den niende Maaned i Darius's andet
      Regeringsaar kom HERRENs Ord ved Profeten Haggaj saaledes:
 11.  Saa siger Hærskarers HERRE: Bed Præsterne om Svar paa følgende
      Spørgsmaal:
 12.  "Dersom en Mand bærer helligt Kød i sin Kappeflig og med Fligen
      rører ved Brød eller noget, som er kogt, eller ved Vin eller
      Olie eller nogen Slags Mad, bliver disse Ting saa hellige?"
      Præsterne svarede nej.
 13.  Haggaj spurgte da: "Hvis en, som er blevet uren ved Lig, rører
      ved nogen af disse Ting, bliver den saa uren?" Præsterne svarede
      ja.
 14.  Saa tog Haggaj til Orde og sagde: Saaledes er det i mine Øjne med
      disse Mennesker, saaledes med dette Folk, lyder det fra HERREN,
      og saaledes med alt deres Hænders Værk og med, hvad de ofrer der:
      det er urent.
 15.  Men læg nu Mærke til, hvorledes det gaar fra i Dag! Før Sten
      lagdes paa Sten i HERRENs Hus,
 16.  hvorledes gik det eder da? Naar man kom til en Dynge Korn paa tyve
      Maal, var der ti; og kom man til en Vinperse for at øse
      halvtresindstyve Maal af Kummen, var der tyve.
 17.  Jeg slog eder med Kornbrand, Rust og Hagl ved alt eders Arbejde,
      men I omvendte eder ikke til mig, lyder det fra HERREN.
 18.  Læg Mærke til, hvorledes det gaar fra i Dag, fra den fire og
      tyvende Dag i den niende Maaned, fra den Dag Grunden lagdes til
      HERRENs Hus, læg Mærke dertil!
 19.  Er Sæden endnu i Laderne, staar Vinstokken, Figentræet,
      Granatæbletræet og Oliventræet endnu uden Frugt? Fra i Dag
      velsigner jeg.

 20.  Og HERRENs Ord kom for anden Gang til Haggaj paa den fire og
      tyvende Dag i Maaneden saaledes:
 21.  Sig til Judas Statholder Zerubbabel: Jeg ryster Himmelen og
      Jorden
 22.  og omstyrter Kongernes Troner, tilintetgør Hedningerigernes
      Styrke og vælter Stridsvognene med deres Førere, og Heste og
      Ryttere skal styrte, og den ene skal falde for den andens Sværd.
 23.  Paa hin Dag, lyder det fra Hærskarers HERRE, tager jeg dig, min
      Tjener Zerubbabel, Sjealtiels Søn, lyder det fra HERREN, og gør
      dig til en Seglring; thi dig har jeg udvalgt, lyder det fra
      Hærskarers HERRE.
