VQ:korrektur1

I:bibelhoseas01
T:Hoseas 1
F:Herrens Ord kom til Hoseas, Be'eris Søn

  1.  Herrens Ord kom til Hoseas, Be'eris Søn, i de dage da Uzzija,
      Jotam, Akaz og Ezekias var Konger i Juda, og Jeroboam, Joas's
      Søn, var Konge i Israel.
  2.  Dengang HERREN først talede ved Hoseas, sagde han til ham: "Gaa
      hen og tag dig en Horkvinde og Horebørn; thi utro mod HERREN
      bedriver Landet Hor."
  3.  Saa gik han hen og ægtede Gomer, Diblajims Datter, og hun blev
      frugtsommelig og fødte ham en Søn.
  4.  Og HERREN sagde til ham: "Kald ham Jizreel; thi om en, liden
      Stund hjemsøger jeg Jizreels Blodskyld paa Jehus Hus og gør Ende
      paa Israels Huses Rige.
  5.  Paa hin Dag sønderbryder jeg Israels Bue i Jizreels Dal."
  6.  Atter blev hun frugtsommelig og fødte en Datter. Og HERREN sagde
      til ham: "Kald hende Naadeløs; thi jeg vil ikke længer være
      Israels Hus naadig og tilgive dem.
  7.  Men Judas Hus vil jeg være naadig og frelse ved HERREN deres Gud;
      dog frelser jeg dem ikke ved Bue, Sværd eller Stridsvaaben, ved
      Heste eller Ryttere."
  8.  Saa vænnede hun Naadeløs fra og blev atter frugtsommelig og fødte
      en Søn.
  9.  Og HERREN sagde: "Kald ham Ikke-mit-Folk; thi I er ikke mit
      Folk, og jeg er ikke eders Gud."

 10.  Men Israeliternes Tal skal blive som Sandet ved Havet, der ikke
      kan maales eller tælles. Og i Stedet for "I er ikke mit Folk"
      skal de kaldes "den levende Guds Børn".
 11.  Judæerne og Israeliterne skal slaa sig sammen og sætte en og
      samme Høvding over sig og drage op af Landet; thi stor er
      Jizreels Dag.  (kap.2.1) Kald eders Broder Mit-Folk og eders
      søster naaderig.


I:bibelhoseas02
T:Hoseas 2
F:Gaa i rette med eders moder

  2.  Gaa i rette med eders moder, gaa i rette, thi hun er ikke min
      Hustru, og jeg er ej hendes Mand. For Hormærket fri hun sit
      Ansigt, for Bolemærket sit Bryst.
  3.  Jeg klæder hende ellers nøgen, stiller hende frem, som hun
      fødtes; jeg reder hende til som en Ørk, som et Tørkeland gør jeg
      hende, lader hende tørste ihjel.
  4.  Jeg ynkes ej over hendes Børn, fordi de er Horebørn;
  5.  thi Horkvinde var deres Moder, skamløs var hun, som bar dem. Thi
      hun sagde: "Mine Elskere holder jeg mig til, som giver mig mit
      Brød og mit Vand, min Uld og min Hør, min Olie og Vin."
  6.  Se, derfor spærrer jeg med Tjørn hendes Vej, foran hende murer
      jeg en Mur, saa hun ikke kan finde sine Stier.
  7.  Efter Elskerne kan hun saa løbe, hun naar dem alligevel ikke; hun
      søger dem uden at finde, og da skal hun sige: "Jeg gaar paa ny til
      min første Mand; da, havde jeg det bedre end nu."
  8.  Ja hun, hun skønner ikke, at det var mig, som gav hende Korn og
      Most og Olie, gav hende rigeligt Sølv, og Guld, som de gjorde
      til Ba'aler.
  9.  Derfor tager jeg atter mit Korn, naar Tiden er til det, min Most,
      naar Timen er inde, borttager min Uld og min Hør, som hun skjuler
      sin Nøgenhed med.
 10.  Jeg blotter nu hendes Skam lige for Elskernes Øjne, af min Haand
      frier ingen hende ud.
 11.  Jeg, gør Ende paa al hendes. Glæde, Fester, Nymaaner, Sabbater,
      hver en Højtid, hun har.
 12.  Jeg ødelægger hendes Vinstok og Figentræ, om hvilke hun sagde:
      "Her er min Skøgeløn, den, mine Elskere gav mig." Jeg skaber dem
      om til Krat, af Markens Dyr skal de ædes.
 13.  Jeg hjemsøger hende for Ba'alernes Fester, paa hvilke hun bragte
      dem Ofre, smykket med Ring og Kæde. Sine Elskere holdt hun sig
      til, mig glemte hun, lyder det fra HERREN.

 14.  Se, derfor vil jeg lokke og føre hende ud i Ørkenen og tale
      hende kærligt til.
 15.  Saa giver jeg hende hendes Vingaarde der og Akors Dal til en
      Haabets Dør. Der skal hun synge som i Ungdommens Dage, som da hun
      drog op fra Ægyptens Land.
 16.  Paa hin Dag, lyder det fra HERREN, skal hun paakalde sin Ægtemand,
      og ikke mere Ba'alerne.
 17.  Ba'alsnavnene fjerner jeg fra hendes Mund, ej mer skal Navnene
      huskes.
 18.  Paa hin Dag slutter jeg en Pagt for dem med Markens Dyr og
      Himmelens Fugle og Jordens Kryb; Bue, Sværd og Stridsvaaben
      sønderbryder jeg i Landet, og jeg lader dem bo trygt.
 19.  Jeg trolover mig med dig for evigt, jeg trolover mig med dig med
      Retfærd og Ret, med Miskundhed og Barmhjertighed;
 20.  jeg trolover mig med dig i Troskab, og du skal kende HERREN.
 21.  Da skal det ske paa hin Dag, at jeg bønhører, lyder det fra
      HERREN, ja, at jeg bønhører Himlen, at den saa bønhører Jorden,
 22.  og Jorden bønhører Kornet, Mosten og Olien, og de bønhører
      Jizreel.
 23.  Jeg saar hende ud i Landet, mod Naadeløs er jeg naadig og siger til
      Ikke-mit-Folk: "Mit Folk er du!" og han skal sige: "Min Gud!"


I:bibelhoseas03
T:Hoseas 3
F:Og HERREN sagde til mig

  1.  Og HERREN sagde til mig: "Gaa atter hen og elsk en Kvinde, som
      har Elskere - og boler, ligesom HERREN elsker Israeliterne,
      endskønt de vender sig til fremmede Guder og elsker Rosinkager."
  2.  Saa købte jeg mig hende for femten Sekel Sølv og en Homer og en
      Letek Byg.
  3.  Og jeg sagde til hende: "I lang Tid skal du vente paa mig; du maa
      ikke bedrive Hor eller tilhøre nogen Mand; heller ikke jeg vil
      komme til dig."
  4.  Thi i lang Tid skal Israeliterne vente uden Konge og Fyrste,
      uden Slagtoffer og, Stenstøtte, uden Efod og Husgud.
  5.  Siden skal Israeliterne omvende sig og søge HERREN deres Gud og
      David, deres Konge, og bævende komme til HERREN og hans
      Velsignelse i de sidste Dage.


I:bibelhoseas04
T:Hoseas 4
F:Hør Israeliter, Herrens Ord, thi Herren gaar i rette med Landets Folk

  1.  Hør Israeliter, Herrens Ord, thi Herren gaar i rette med Landets
      Folk. Thi ej er der Troskab, ej Godhed, ej kender man Gud i
      Landet.
  2.  Man sværger og lyver, myrder og stjæler, horer, gør Indbrud, og
      Blodskyld følger paa Blodskyld.
  3.  Derfor sørger Landet, og alt, hvad der bor der, sygner, Markens
      Dyr og Himlens Fugle; selv Havets Fisk svinder bort.
  4.  Dog skænde man ej, dog revse man ej, naar mit Folk kun er som
      dets Præster.  Du skal styrte ved Dag, og med dig Profeten ved
      Nat.
  6.  Mit Folk skal gaa til Grunde, fordi det er uden Kundskab. Da du
      har vraget Kundskab, vrager jeg dig som Præst; du glemte din
      Guds Aabenbaring, saa glemmer og jeg dine Sønner.
  7.  Jo fler, des mere de synded, ombytted deres Ære med Skændsel;
  8.  mit Folks Synd lever de af, dets Brøde hungrer de efter.
  9.  Men Præst skal det gaa som Folk: jeg hjemsøger ham for hans Færd,
      hans Id gengælder jeg ham.
 10.  De skal spise, men ikke mættes bole, men ej blive fler; thi de
      har sveget HERREN og holder fast ved Hor.

 11.  Vin og Most tager Forstanden.
 12.  Mit Folk raadspørger sit Træ, og Svaret giver dets Stok; thi
      Horeaand ledte dem vild, de boler sig bort fra deres Gud.
 13.  De ofrer paa Bjergenes Tinder, paa Højene brænder de Ofre under en
      Eg, en Poppel, en Terebinte, thi Skyggen er god. Saa horer jo og
      eders Døtre, saa boler jo og eders Kvinder;
 14.  jeg straffer ej Døtrenes Hor, ej Kvinderne for deres Bolen; thi
      selv gaar de bort med Horer ofrer sammen med Skøger; og det uvise
      Folk drages ned.
 15.  Men selv om du, Israel, horer, maa Juda ej gøre sig skyldigt. Gaa
      ikke over til Gilgal, drag ikke op til Bet-Aven, sværg ikke: "Saa
      sandt HERREN lever!"

 16.  Thi som en uvan Ko er Israel uvan, skal HERREN saa lade dem
      græsse i Frihed som Lam?
 17.  Efraim er bundet til Afgudsbilleder; lad ham fare!
 18.  Deres Drikken er skejet ud. Hor har de bedrevet; højt har deres
      Skjolde elsket Skændsel.
 19.  Et Vejr har omspændt dem med sine Vinger, og de skal blive til
      Skamme for deres Ofre.


I:bibelhoseas05
T:Hoseas 5
F:Hører dette, I Præster, lyt til du Israels hus

  1.  Hører dette, I Præster, lyt til du Israels hus, laan Øre, du
      Kongehus, thi eder gælder Dommen. Thi I blev en Snare for Mizpa,
      et Garn bredt ud over Tabor,
  2.  en dyb Faldgrube i Sjittim; men jeg er en Lænke for alle.
  3.  Efraim kender jeg, ej skjult er Israel for mig; thi du har
      bolet, Efraim, uren er Israel blevet.
  4.  Deres Gerninger tillader ikke, at de vender sig til deres Gud;
      thi Horeaand har de i sig, HERREN kender de ej.
  5.  Mod Israel vidner dets Hovmod; Efraim styrter for sin Brøde, med
      dem skal og Juda styrte.
  6.  Da gaar de med Smaakvæg og Hornkvæg hen for at søge HERREN; men
      ham skal de ikke finde, thi bort fra dem vil han vige.
  7.  Troløse var de mod HERREN, thi uægte Børn har de født; nu vil
      han opsluge dem, Plovmand sammen med Mark.

  8.  Lad Hornet gjalde i Gibea, Trompeten i Rama, opløft Raab i
      Bet-Aven, Benjamin, var dig!
  9.  Til Ørk skal Efraim blive paa Straffens Dag. Jeg kundgør om
      Israels Stammer, hvad sikkert skal ske.
 10.  Som Folk, der flytter Skel, blev Judas Fyrster, over dem vil jeg
      øse min Harme som Vand.

 11.  Efraim er undertrykt, Retten knust; frivilligt løb han efter
      Fjenden.

 12.  Jeg er som Møl for Efraim, Edder for Judas Hus.
 13.  Da Efraim mærked sin Sygdom og Juda mærked sin Byld, gik Efraim
      hen til Assur, Storkongen sendte han Bud. Men han kan ej give
      jer Helse, han læger ej eders Byld.
 14.  Thi jeg er som en Løve for Efraim, en Løveunge for Judas Hus;
      jeg, jeg river sønder og gaar, slæber bort, og ingen redder.

I:bibelhoseas06
T:Hoseas 6
F:Jeg gaar til mit sted igen

 15.  Jeg gaar til mit sted igen, indtil de bøder for skylden og søger
      frem for mit Aasyn, søger mig i deres Trængsel.  (kap. 6. 1)
      "Kom, vi vil tilbage til HERREN! Han sønderrev, han vil og læge,
      han slog os, vil ogsaa forbinde.
  2.  Om to Dage gør han os levende, rejser os op den tredje; da lever
      vi for hans Aasyn.
  3.  Saa lad os da kende, jage efter at kende HERREN! Som Morgenrøden
      er hans Opgang vis. Da kommer han til os som Regn, som Vaarregn,
      der væder Jorden."
  4.  Hvor kan jeg hjælpe dig, Efraim, hvor kan jeg hjælpe dig, Juda?
      Eders Kærlighed er Morgentaage, Dug, som aarle svinder!
  5.  Thi hugged jeg løs ved Profeter, dræbte med Ord af min Mund, min
      Ret straaler frem som Lys:
  6.  Ej Slagtoffer Kærlighed vil jeg, ej Brændofre Kendskab til Gud!

  7.  De bryder Pagten i Adam er mig utro der;
  8.  Gilead er Udaadsmænds By, den er sølet i Blod.
  9.  Som en Stimandsflok er Præsternes Flok, de myrder paa Vejen til
      Sikem gør Niddingsværk.
 10.  Grufulde Ting har jeg set i Israels Hus, der har Efraim bolet,
      Israel blev uren.
 11.  Juda, ogsaa for dig er der fastsat en Høst, naar jeg vender mit
      Folks Skæbne, naar jeg læger Israel.


I:bibelhoseas07
T:Hoseas 7
F:Afsløret er Efraims Brøde, Samarias ondskab

  1.  Afsløret er Efraims Brøde, Samarias ondskab, thi Svig er, hvad
      de har for, og Tyve gør Indbrud, Ransmænd røver paa Gaden.
  2.  De tænker ej paa, at jeg husker al deres Ondskab. Nu staar deres
      Gerninger om dem, de er for mit Aasyn.

  3.  Med ondt i Sinde glæder de Kongen, under sleske Lader Fyrster.
  4.  Horkarle er de alle. De ligner en gloende Ovn, som en Bager
      standser med at ilde, fra Æltning til Dejgen er syret.
  5.  De gør paa Kongens Dag Fyrsterne syge af Rus. Spottere giver han
      Haanden,
  6.  thi lumskelig nærmed de sig. Hjertet er som en Ovn; deres Vrede
      sover om Natten, men brænder i Lue ved Gry.
  7.  Som Ovnen gløder de alle, deres Herskere æder de op; alle deres
      Konger falder, ej en af dem paakalder mig.

  8.  Efraim er iblandt Folkene, aflægs er han; Efraim er som en Kage,
      der ikke er vendt.
  9.  Fremmede tæred hans Kraft, han mærker det ej; hans Haar er ogsaa
      graanet, han mærker det ej.
 10.  Mod Israel vidner dets Hovmod; de vendte ej om til HERREN deres
      Gud og søgte ham ikke trods alt.
 11.  Efraim er som en Due, tankeløs, dum; de kalder Ægypten til Hjælp
      og vandrer til Assur.
 12.  Men medens de vandrer, kaster jeg Nettet over dem, bringer dem
      ned som Himlens Fugle og revser dem for deres Ondskab.

 13.  Ve dem, fordi de veg fra mig, Død over dem for deres Frafald! Og
      jeg skulde genløse dem, endskønt de lyver imod mig!
 14.  De raaber ej til mig af Hjertet, naar de jamrer paa Lejet, saarer
      sig for Korn og Most og er genstridige mod mig.
 15.  Jeg gav deres Arme Styrke, men ondt har de for imod mig.
 16.  De vender sig, dog ej opad, de er som en slappet Bue. Deres
      Fyrster skal falde for Sværd ved deres Tunges Frækhed. Det
      spottes de for i Ægypten.


I:bibelhoseas08
T:Hoseas 8
F:Sæt hornet for din mund, som en ørn over Herrens Hus!

  1.  Sæt hornet for din mund, som en ørn over Herrens Hus! fordi de
      brød min Pagt og overtraadte min Lov.
  2.  De raaber til mig: "Min Gud! Vi, Israel, kender dig."
  3.  Israel vragede Lykken, lad saa Fjenden forfølge dem.
  4.  De kaarer sig Drot uden mig, uden mit Vidende Fyrster. Af deres
      Sølv og Guld lavede de sig Gudebilleder til egen Undergang.
  5.  Modbydelig er din kalv, Samaria; min Vrede luer imod dem hvor
      længe? De kan ikke slippe for Straf.
  6.  Thi den er et Værk af Israel, en Haandværker lavede den; den er
      ikke Gud.  Nej, til Splinter skal Samarias Kalv blive.

  7.  Thi Vind har de saaet, og Storm skal de høste, Sæd uden Spire,
      der ej giver Mel; og gav den, slugte fremmede Melet.
  8.  Israel er opslugt, blandt Folkene regnes det nu for et Kar uden
      Værd.
  9.  Thi de er draget til Assur som et enligt strejfende
      Vildæsel. Efraim tinged med Elskovsgaver.
 10.  Selv om de tinger blandt Folkene, samler jeg dem nu; snart
      salver de ikke mere Konge og Fyrster.

 11.  Thi saa mange Altre Efraim har bygget, de er blevet ham Altre til
      Synd;
 12.  jeg skriver ham mange Love, han regner dem ikke.
 13.  Slagtofre elsker de - slagter, elsker Kød - og æder; HERREN behager
      de ej. Han mindes nu deres Skyld og straffer deres Synder. De
      skal tilbage til Ægypten.
 14.  Israel glemte sin Skaber og byggede Helligdomme, og Juda byggede
      mange faste Stæder; derfor sender jeg Ild imod hans Byer, og den
      skal fortære hans Borge.


I:bibelhoseas09
T:Hoseas 9
F:Israel, glæd dig ikke med Folkets jubel

  1.  Israel, glæd dig ikke med Folkets jubel, ved Hor veg du bort fra
      din Gud, paa hver en Tærskeplads elsker du Skøgens Løn.
  2.  Tærskeplads og Perse skal ej kendes ved dem, og Mosten slaar fejl
      for dem.
  3.  Ej skal de blive i HERRENs Land; til Ægypten skal Efraim
      tilbage, spise uren Føde i Assur.
  4.  Ej skal de udgyde Vin for HERREN, ej heller gøre Slagtoffer
      rede. Som Sørgebrød er deres Brød, det gør hver, som spiser det
      uren: thi Hungeren kræver alt Brødet, i HERRENs Hus kommer
      intet.
  5.  Hvad gør I paa Højtidsdagen, paa HERRENs Festdag?
  6.  Slipper de bort fra Vold, skal Ægypten sanke dem op og Memfis
      jorde dem; deres kostbare Sølvtøj skal Tidsler arve, Nælder skal
      bo i deres Telte.

  7.  Hjemsøgelsens Dage kommer, Gengældelsens Dage, det skal Israel
      mærke.  "Afsindig er Profeten, forrykt den af Aanden grebne"
      fordi din Brøde er stor og Fjendskabet stort!
  8.  I sin Guds Hus lurer Efraim paa Profeten; der er Snarer paa alle
      hans Veje, man gør Faldgruben dyb.
  9.  Det er som i Gibeas Dage, han mindes deres Skyld og straffer
      deres Synder.

 10.  Som Druer i Ørkenen fandt jeg Israel, som tidligmodne Figner paa
      Træet saa jeg eders Fædre. De kom til Ba'al-Peor, til Skændselen
      viede de sig, som Efraims Elskere blev de en væmmelig Hob.
 11.  Deres Herlighed flyver som Fugle, Fødsel, Svangerskab,
      Undfangelse forbi!
 12.  Ja, selv om de opfostrer Sønner, jeg lader dem dø ud uden
      Børn. Ja, ve ogsaa dem, naar jeg viger fra dem!
 13.  Efraim saa jeg som en Mand, der gør Jagt paa sine Børn; thi Efraim
      selv fører Sønnerne ud til Bøddelen.
 14.  Giv dem, HERRE ja hvad skal du give? Du give dem barnløst Skød
      og golde Bryster!
 15.  I Gilgal er al deres Ondskab, der fik jeg Had til dem; for deres
      onde Gerninger driver jeg dem ud af mit Hus; jeg elsker dem ikke
      mer, genstridige er alle deres Fyrster.
 16.  Efraim er ramt, dets Rod er vissen, de bærer slet ingen Frugt;
      og faar de end Børn, jeg dræber den dyre Livsfrugt.
 17.  Deres Gud vil forkaste dem, fordi de ej adlød ham; hjemløse
      bliver de blandt Folkene.


I:bibelhoseas10
T:Hoseas 10
F:En frodig Vinstok var Israel

  1.  En frodig Vinstok var Israel, som bar sin Frugt, jo flere
      Frugter, des flere Altre; som Landet gik frem, des skønnere
      Støtter.
  2.  Deres Hjerte var glat, saa lad dem da bøde! Han skal slaa Altrene
      ned, lægge Støtterne øde.
  3.  De siger jo nu: "Vi har ingen Konge; thi HERREN frygter vi ej;
      en Konge, hvad gavner han os?"
  4.  Med Ord slaar de om sig, gør Mened og indgaar Forbund, saa Ret
      bliver Gifturt, der gror langs Markens Furer.

  5.  For Bet-Avens Kalv skal Samarias Borgere ængstes, ja, over den
      skal dens Folk og dens Præster sørge, jamre over deres Skat, thi
      den bortføres fra dem;

  6.  som Gave til Storkongen føres og den til Assur. Efraim høster
      kun Skændsel, Israel Skam af sin Afgud.
  7.  Samarias Konge slettes som Skum paa Vandets Flade.
  8.  Øde er Afgudshøjene, Israels Synd, og paa deres Altre skal Torn
      og Tidsel gro. De siger til Bjergene: "Skjul os!" til Højene:
      "Fald ned over os!"

  9.  Du syndede, Israel, helt fra Gibeas Dage. Der i Gibea sagde man:
      "Krig skal ej naa os!" Men jeg kom over de Niddinger, revsede
      dem;
 10.  Stammerne samled sig mod dem til Tugt for tvefold Brøde.

 11.  En tilvænnet Kvie var Efraim, tærskede villigt, Aaget lagde jeg
      selv paa dens skønne Hals; for Ploven spændte jeg Efraim, Juda
      for Harven.
 12.  Saa eders Sæd i Retfærd, høst i Fromhed; bryd eder kundskabs
      Nyjord og søg saa HERREN, til Retfærds Frugt bliver eder til Del.

 13.  I pløjede Gudløshed, høstede Uret, fortærede Løgnens
      Frugt. Fordi du slaar Lid til dine Vogne og mange Helte,
 14.  skal Kampgny staa i dine Byer og alle dine Borge. De skal
      ødelægges, som da Sjalman ødelagde Bet-Arbel paa Stridens
      Dag. Moder skal knuses hos Børn.
 15.  Det voldte Betel eder. For din Ondskabs Skyld skal Israels
      Konge, ved Morgengry gøres til intet.


I:bibelhoseas11
T:Hoseas 11
F:Jeg fik Israel kær i hans Ungdom

  1.  Jeg fik Israel kær i hans Ungdom, fra Ægypten kaldte jeg min søn
  2.  Jo mer jeg kaldte dem, des mere fjerned de sig fra mig; de ofrer
      til Ba'alerne, tænder for Billederne Offerild,
  3.  Jeg lærte dog Efraim at gaa og tog ham paa Armen; de vidste ej,
      det var mig, der lægte dem.
  4.  Jeg drog dem med Menneskesnore, med Kærligheds Reb; jeg var dem
      som den, der løfter et Aag over Kæben, jeg bøjed mig ned til ham
      og rakte ham Føde.
  5.  Han skal til Ægypten igen, have Assur til Konge, thi omvende sig
      vil de ikke.
  6.  Sværdet skal rase i hans Byer, fortære hans Slaaer og hærge i
      hans Fæstninger.
  7.  Mit Folk, det hælder til Frafald fra mig, og raaber man til det:
      "Op, op!"  staar ingen op.

  8.  Hvor kan jeg ofre dig, Efraim, lade dig, Israel, fare, ofre dig
      ligesom Adma, gøre dig, som Zebojim? Mit Hjerte vender sig i
      mig, al min Medynk er vakt.
  9.  Jeg fuldbyrder ikke min Harmglød, gør ej Efraim til intet
      igen. Thi Gud er jeg, ikke et Menneske, hellig udi din Midte,
      med Vredesglød kommer jeg ikke.
 10.  HERREN skal de holde sig til, han brøler som Løven, ja brøler,
      og bævende kommer Sønner fra Havet,
 11.  bævende som Fugle fra Ægypten, som Duer fra Assurs Land; jeg
      fører dem hjem til deres Huse lyder det fra HERREN.


I:bibelhoseas12
T:Hoseas 12
F:Efraim omgiver mig med løgn, hus med svig

  1.  Efraim omgiver mig med løgn, hus med svig, Juda kender ej Gud
      med Skøger slaar han sig sammen.
  2.  Efraims Hu staar til Vind, efter Østenstorm jager han stadig, af
      Løgn og Svig er han fuld; med Assur slutter de Pagt, til Ægypten
      bringer de Olie.

  3.  HERREN gaar i Rette med Juda og hjemsøger Jakob, gengælder ham
      efter hans Veje og efter hans Id.
  4.  I Moders Liv overlisted han sin Broder, han stred med Gud i sin
      Manddom,
  5.  ja stred med en Engel og sejred, han bad ham med Graad om Naade; i
      Betel traf han ham og talte med ham der,
  6.  HERREN, Hærskarers Gud, HERREN er hans Navn:
  7.  "Drag du nu hjem med din Gud, tag Vare paa Kærlighed og Ret og bi
      bestandig paa din Gud!"
  8.  I Kana'ans Haand er falske Lodder, han elsker Svig.
  9.  Efraim siger: "Jeg vandt dog Rigdom og Gods!" Al hans Vinding
      soner ej Brøden, han øved.
 10.  Men jeg, som er HERREN din Gud, fra du var i Ægypten, lader dig
      bo i Telt igen som i svundne Dage.
 11.  Jeg har talet til Profeterne og givet mange Syner, ved
      Profeterne talet i Lignelser.
 12.  Gilead er Løgn og Tomhed, i Gilgal ofrer de Tyre; som Stendynger
      langs med Markfurer er deres Altre.
 13.  Jakob flyede til Arams Slette, og Israel trællede for en Kvindes
      Skyld, og for en Kvindes Skyld vogtede han kvæg.
 14.  Ved en Profet førte HERREN Israel op fra Ægypten, og det
      vogtedes ved en Profet.
 15.  Efraim vakte bitter Vrede, han bærer Blodskyld; med Skændsel
      dænges han til, hans Herre gør Gengæld.


I:bibelhoseas13
T:Hoseas 13
F:Naar Efraim talte, skjalv man

  1.  Naar Efraim talte, skjalv man, i Israel var han fyrste, han
      forbrød sig med Ba'alog døde.
  2.  Nu bliver de ved at synde og laver sig støbte Guder, dannet som
      Billeder af Sølv, Arbejderes Værk til Hobe; de siger: "Til dem
      skal I ofre!" Mennesker kysser Kalve!
  3.  Derfor: som Morgentaage, som Duggen, der aarle svinder, som Avner,
      der blæses fra Lo, som Røg fra Røghul skal de blive.
  4.  Og jeg er HERREN din Gud, fra du var i Ægyptens Land; du kender
      ej Gud uden mig, uden mig er der ingen Frelser;
  5.  jeg var din Vogter i Ørken, den svidende Tørkes Land.
  6.  Som de græssede, aad de sig mætte, ja mætte, men Hjertet blev
      stolt; derfor glemte de mig.
  7.  Saa blev jeg for dem som en Løve, en lurende Panter ved Vejen,
  8.  jeg falder over dem som Bjørnen, hvis Unger man tog. Jeg
      sønderriver dem Brystet, Hunde skal æde deraf, Markens Dyr flaa
      dem sønder.

  9.  Naar Ulykken kommer, Israel, hvor mon du da finder Hjælp?
 10.  Hvor er da din Konge til Frelse for dig i alle dine Byer,
      Herskerne, om hvem du siger: "Giv mig dog Konge og Fyrster!"
 11.  Jeg giver dig Konge i Vrede og fjerner ham atter i Harme.

 12.  Tilbundet er Efraims Brøde, hans Synd gemt hen.
 13.  Hans Fødselsstunds Veer er der, men sært er Barnet, som ej
      kommer frem i Tide, saa Fødselen faar Ende.
 14.  Dem skal jeg fri fra Dødsriget, løse fra Døden! Nej, Død, hvor
      er din Pest, Dødsrige, hvor er din Sot? Til Mildhed kender jeg
      ej, thi et sært Barn er han.

 15.  En Østenstorm, Herrens Aande, bruser frem fra Ørken, løfter sig,
      tørrer hans Væld, gør hans Kilde tør, den tager hans Skatkammer
      med alle dets Skatte.  (kap.14.1) Samaria skal bøde, thi det
      stod sin Gud imod. For Sværd skal de falde, Børnene knuses,
      frugtsommelige Kvinders Liv rives op.

I:bibelhoseas14
T:Hoseas 14
F:Israel, vend om til HERREN din Gud, thi du faldt ved din Brøde

  2.  Israel, vend om til HERREN din Gud, thi du faldt ved din Brøde.
  3.  Tag Angersord med og vend jer atter til HERREN; sig til ham:
      "Tilgiv al vor Brøde, vær naadig! Vi betaler med Læbernes Frugt.
  4.  Vi vil ej søge Hjælp hos Assur, ej lide paa Stridshest, vi kalder
      ej mer vore Hænders Værk vor Gud; hos dig finder faderløs
      Medynk."
  5.  Jeg læger deres Frafald, elsker dem frivilligt, min Vrede har
      vendt sig fra dem.
  6.  Jeg vil være Israel som Dug, han skal blomstre som Liljen, Rod
      skal han slaa som en Poppel
  7.  og bugne af Skud, som et Olietræ staa i Pragt, som Libanon dufte.
  8.  Atter skal de bo i min Skygge, Korn skal de avle, skyde som en
      Vinstok med Ry som Libanons Vin.
  9.  Hvad skal Efraim mere med Afguder? Jeg hører ham, ser ned til
      ham. Jeg er som en grøn Cypres, du faar din Frugt fra mig.
 10.  Hvem er saa viis, at han fatter det, saa klog, at han ved det? Thi
      rette er HERRENs Veje; retfærdige vandrer paa dem, men Syndere
      snubler paa dem.
