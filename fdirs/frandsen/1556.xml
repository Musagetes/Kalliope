<?xml version="1.0" encoding="ISO-8859-1"?>
<!DOCTYPE kalliopework SYSTEM "../../data/kalliopework.dtd">
<kalliopework id="1556" author="frandsen" status="incomplete" type="poetry">
<workhead>
   <title>De oculorum fabricatione et coloribus</title>
   <year>1556</year>
   <cvs-timestamp>$Id$</cvs-timestamp>
   <notes>
      <note>Titlen kan oversættes: "Om øjnenes dele og om farverne".</note>
      <note>Den fulde titel på denne nu sjældne bog lyder: <i>De oculorum fabricatione et coloribus liber, elegiaco carmine conscriptus, autore Johanne Francisco Ripensi.</i> Witebergæ [Wittenberg] excudebant hæredes Georgii Rhavv Anno M. D. LVI. [1556].</note>
      <note>Her indtastet efter <i>Fasciculus gratulatorius in honorem K.K.K.  Lundsgaard,</i> Kbh. 1927, side 267-276.</note>

     <note>Ortografiske småting er stiltiende normaliseret (u &gt; v; quoq; &gt; quoque; osv.).</note>
      <note>To brudstykker af dette digt er aftrykt i N.M. Petersen, <i>Den danske Literaturs Historie,</i> bind 2 (1867), side 44.</note>
      <note>Bidrag fra Sven Sørensen.</note>
   </notes>
   <quality>korrektur1,korrektur2,kilde,side</quality>
</workhead>
<workbody>

<poem id="frandsen2003032301">
<head>
   <title>Nonne juvat varias rerum cognoscere causas?</title>
   <toctitle>Nonne juvat varias rerum cognoscere causas?</toctitle>
   <indextitle>Nonne juvat varias rerum cognoscere causas?</indextitle>
   <firstline>Nonne juvat varias rerum cognoscere causas?</firstline>
</head>
<body>
Nonne juvat varias rerum cognoscere causas?
  Et qualis subiti temporis ordo manet?
Nunc subit aurati pecoris cum vellera Titan,
  Ver rosem decorat floribus arua novis.
Cernitur æstivis plenus nunc campus aristis,
  Cum Sol apricos lumine torret agros.
Cumque pari sequitur pendentem pondere libram,
  Frigidus Autumnus dulcia vina refert.
Iungitur at Phæbo quando Neptunia proles,
  Albentes nimio frigore durat aquas.
Quis sit qui tanta non mobilitate movetur?
  Hujus si cerebro quid rationis inest.
Candida prætereo splendentis lumina cæli,
  Omni quam certa tempore lege meant.
Harum præstatur nobis aspectio rerum,
  Solius visus munere (dante Deo)
Quin igitur facilis mihi sis nunc Musa canenti
  Incæpti fautrix sis precor alma mei.
Dum divina meæ depingunt membra Camænæ,
  Quis positus, partes, forma, figura, color.
Este procul Satyri, nymphæ procul este salaces,
  Hoc aliud nostrum numen habebit opus.
Non habet hoc Veneris lascivos carmen amores,
  Nec resonat pharetras, dire Cupido tuas.
Te precor immensum sacro qui numine cælum,
  Christe Palestino sanguine nate, regis.
In mea vota veni teneris conatibus addens
  Subsidium: ductor carminis esto mei.
Te fine non largo promanat flumine vena:
  Est nullus fælix te nisi dante labor.
Ipse quidem toto calamos conanime ducam,
  Cætera fit menti cura relicta tuæ.
Hic tua res agitur tua non memoranda potestas
  Cernitur, hic formæ lucet imago tuæ.
Nil natura sagax oculis præstantius unquam
  finxit, vel majus format in orbe decus.
A nece distinguunt vitam nam luminis usu,
  Qua sine non hominis nomine dignus homo est.
Affectus hominum quoque certa lege figurant,
  Quo sint ingenio temperieque docent.
Sine boni objecti cor dilatatur amore,
  Tristis sive ferit pectora mæsta dolor.
Sive Venus cupidum misere conturbat amantem,
  Indicium certum lumina clara dabunt.
Hinc fit præstantum quod maxima turba Sophorum
  Esse animæ sedem vitrea membra volunt.
Nam nunc splendescunt, rident, nunc tristia fiunt,
  Jam nictant, languent, jam velut igne micant.
Dulcia conjunctis cum carpimus oscula labris,
  Respondent contra lumina luminibus.
Non secus intuitu vicino corda moventur,
  Mentem quam digitis si tetigisse queas.
Cumque profunda tenet dubiam meditatio mentem,
  Nil oculi, dicas, utilitatis habent.
Sic quorum morbo stringuntur membra caduco,
  Nil oculus quamvis lucis apertus habet.
Ergo refert medica vir summus in arte Galenus.
  Formatum propter lumina nostra caput.
Nam velut excelsa vigilans speculator ab arce
  Undique prospectu rura remota petit.
Sic oculi retinent capitolia summa, remoto
  Ut melius cenant singula  quæque loco.
His spacium rutili vastum metimur Olympi,
  Quicquid habet tellus quicquid et unda refert.
Hoc sensu miseri, quod si spoliabimur, omne
  Et studium prorsus corruit, atque decus.
Organa præterea quam sint hæc nobile donum,
  Dicat qui roseo lumine captus erit.
An non civili mox propulsatur honore,
  Omnibus et veluti truncus habetur iners,
Horum sed frustra conamur dicere laudes,
  Sunt infinitæ commoditatis opus,
Et prius æquoreas aliquis numerabit arenas,
  Quotque micant rutilo candida signa polo,
Dicere quam laudes quas lumina nostra merentur,
  Hæc etinim nobis commoda plura ferunt.
Has igitur tandem laudes o Musa relinque,
  Et nunc propositam carpere perge viam.
</body>
</poem>

<poem id="frandsen2003032302">
<head>
   <title>De situ</title>
   <toctitle>De situ</toctitle>
   <indextitle>De situ</indextitle>
   <firstline>Cum situs incæpti primus sit in ordine nostri</firstline>
</head>
<body>
Cum situs incæpti primus sit in ordine nostri,
  Jam prior hoc ipsum dicere cura subit.
Luminibus positum tribuit natura supremum,
  Jure quibus summum fecit habere locum.
Ut procul ex oculis radii mittantur acuti,
  Lumine perlustrent quo loca lata suo.
Jungere  quo possent udo sua membra cerebro,
  Frigore quod justo membra propinqua fovet.
Illo ceu proprio servantur lumina sensu,
  Nam similis similem servat amatque sui.
Est udæ cerebrum gelidæ quoque temperiei,
  Temperiem hoc referunt lumina more suam.
Ergo ne calidis causis lædantur ocelli,
  Est junctum cerebrum membra colore levans.
Ez quo descendunt tenues per lumina nervi,
  Cernendi per quos conficiatur opus,
Prima trahunt cerebro nostri primordia sensus,
  Est igitur sedes sensibus apta caput.
Corporis haud poterant tam prompta parte locari,
  Et locus et positus non magis aptus erat.
Sunt reliquæ crasso completæ sanguine partes.
  Qui facili sensus lædere sorte queant.
Cunctarum voluit rerum sine carne creatrix,
  Ista perfectum conditione caput.
Ne caput immenso premeret non pondere pressum,
  Læderet immodico neve calore caro.
Apte præterea retinent et lumina frontem,
  Processus recti quod ratione probo.
Cum sequitur motus directas ordine partes
  Cernimus hac gressum quo facit ille suum.
Naturalis adhæc absoluitur actio nulla,
  Si non directo tramite fiat iter.
Bina sed inquiras insunt cur lumina fronti,
  Sic responsa tibi nostra thalia dabit.
Omnibus in toto geminæ sunt corpore sedes,
  Postremo sensu sensibus absque datæ.
Sunt aures geminæ, dantur quoque lumina bina
  Sunt nares binæ, lingua bifurca datur.
Sensibus hoc differt reliquis sed nomine tactus,
  Non duo sed simplex organa tactus habet.
</body>
</poem>

<poem id="frandsen2003032303">
<head>
   <title>De partibus</title>
   <toctitle>De partibus</toctitle>
   <indextitle>De partibus</indextitle>
   <firstline>Lumina suprema frontis cavitate locata</firstline>
   <notes>
   <note>En tysk oversættelse af digtets begyndelse findes her: <a href="http://www.phil-hum-ren.uni-muenchen.de/GermLat/Acta/Coppel.htm#_ftnref26">Coppel</a>.</note>
   </notes>
</head>
<body>
Lumina suprema frontis cavitate locata
  Officii præstant munera mille sui.
Vestivitque tribus natura liquoribus atque
  Istud quintuplici tegmine texit opus.
Partibus est reliquis humor præstantior unus
  Nomen Crystalli qui glacialis habet.
Hac ex qua splendet Crystallus parte videmus,
  Primum depictum quem tibi Musa dabit.
Hic medias oculi partes sibi vindicat humor,
  Cingentes reliquos sorte salutis habet;
Cumque queant cunctas hi non depellere sordes,
  Obstant alterius ceu nocumenta mali;
Sunt data natura solerti tegmina quina,
  Ne lædant oculos aspera quæque cavent.
Est quoque flexibilis veluti Crystallinus humor,
  Ut queat impressam, cæra, referre notam.
Albicat in media rutilat, splendetque pupilla,
  Ut melius species quasque referre queat,
Candida ceu varios capiunt crystalla colores,
  Propositæ et referunt corpora quæque rei.
Hic humor tanto quandoque nitore refulget,
  Ut fulgens extra lumina splendor eat.
Noctivagæ feles, quoque sunt animantia plura
  Testes, quæ cæca nocte videre queunt.
Hic quod prima liquor præbet primordia visus,
  Omnibus est doctis res bene nota viris.
Firmior in toto pars est nam lumine nulla,
  Clarior in reliquis nec magis ulla nitet.
Pervenit ex clara firma quoque visio parte,
  Illa cur visum parte venire neges?
Est alius, vitro similis quoque desuper humor,
  Hunc omni cingunt undique parte locum.
Vitreus at numquam Crystalli more refulget,<note><i>at</i> conj. B. Coppel (1927: <i>aut</i>)</note>
  Naturæ mediae semina certa sapit.
Inseritur vitreo prorsus Crystallinus, auro,
  Ut quando geritur lucida gemma novo.
Hunc usum vitreo tribuit natura liquori,
  Hic reliquis et plus partibus ignis habet.
Ut visina suo refocillet membra calore,
  Innatæ quæ plus frigiditatis habent.
Ordine iam sequitur postremo tertius humor,
  Illius nomen frigida Lympha facit.
Luminis humani partes hic irrigat omnes,
  Ne premeret nimius lumina forte calor.
Huic præclara suas coniungit aranea partes,
  Atque suum iungit cornea dura latus.
Est multus varias ut pellat lumine sordes,
  Si qua parum fausto numine noxa venit.
Verum quo certo spacio servare liquores,
  Posset et incerta ne ratione fluant.
Hos natura sagax circumdedit agmine quino,
  Quæ firmant castris lumina nostra suis.
Conjunctum primum quo conspicis ordine tegmen,
  Luminibus mira colligat arte caput.
Panniculo nitidæ sumit primordia frontis,
  Ad curvam corupæ spragitur usque rotam
Hinc sequitur positu nunc cornea dura secundo.
  Cuius principium dura Meninga refert.
Lamina ceu cornu splendet pellucida facta,
  Robore nil forti nilque calore minor.
Ordine contiguas isti facit Uvea sedes,
  Principium primum Matre minore petit.
Istius media comparet parte foramen,
  Dicitur à doctis sæpe pupilla viris.
Ambitus accepit Thaumantis prole pupillæ
  Nomen, quod varii sæpe coloris erit.
Hinc est visivi quoque dilatatio nervi,
  Quem poteris quarto dinumerare loco
Est piscatoris vox reti facta, sagenam
  Artifices nomen contribuêre viri.
Splendida postremum memoratur aranea  tegmen,
  Exuperat speculum luciditate novum.
Reddere quo poterit prævisas ante figuras,
  Illud præstanti luciditate nitet.
Sic partes oculi tenui dictante Minerva,
  Lusit non paribus nostra Thalia modis.
</body>
</poem>


<poem id="frandsen2003032304">
<head>
   <title>De forma et figura</title>
   <toctitle>De forma et figura</toctitle>
   <indextitle>De forma et figura</indextitle>
   <firstline>Quis rogo vel formas oculorum, sive figuras</firstline>
</head>
<body>
Quis rogo vel formas oculorum, sive figuras
  Nescit ni claro lumine captus erit?
Ergò quid frustrà fit mentio, Musa, figuræ,
  Materies ullum non fugit illa virum.
Musa, sed ô dubitas? oculum decet esse rotundum,
  Lumine quo capiat corpora magna suo.
Induat alterius quamcunque figuræ,
  Plana sit aut oculi torta figura tui.
Æquales capiet tantum pro mole figuras,
  Rem planam tantum plana pupilla refert.
Rem quamcunque vides mensurat linea recta,
  Ad certum recto tramite ducta locum.
Ergo superficies fuerit si plana, subintrant
  in visus tantum corpora plana tuos.
Quo caperent cunctas formarum lumina moles,
  Conveniens primum forma rotunda fuit.
Ista figura simul variis est motibus apta,
  Flectuntur variis lumina nostra modis.
Hanc igitur formam quis non contenderit aptam,
  Perfectum motum sphærica forma refert.
</body>
</poem>


<poem id="frandsen2003032305">
<head>
   <title>De coloribus</title>
   <toctitle>De coloribus</toctitle>
   <indextitle>De coloribus</indextitle>
   <firstline>ltima sit species variorum cura colorum</firstline>
</head>
<body>
Ultima sit species variorum cura colorum,
  Luminis incæpti Musa referre tui.
Unde licet certos animæ cognoscere motus,
  Qua patitur varias mens ratione vices.
Lumina splendentes nam sunt ceu nostra lucernæ,
  Picta velut per quas mentis imago datur.
Hinc fit quod mores animi cujusque sequuntur,
  Pravi sive boni corporis harmoniam.
Horum firma manet nam consuetudo duorum,
  Alter in alterius serpit amatque <i>pathos.</i><note><i>pathos:</i> ordet er i originalen med græske typer</note>
Flava sive nigra corpus quod bile redundat,
  Stulticiæ præsens hoc regit ira comes,
Sin capitur tristi mens ægritudine contrà,
  Affectus tales debile corpus habet.
Quælibet humani sequitur conjunctio membri
  Vana quod haud quaquam  significata refert.
Temperies animæ quod lumina nostra sequuntur,
  Indicium mentis certius ista dabunt.
Plurima sed teneris quoniam spectantur ocellis,
  Ne fallant oculos talia signa tuos.
Quæ sit perpendas oculorum forma figura,
  Quis palpebrarum sit situs atque color.
Sicca magis fuerint aut humiditate laborent,
  Lumina clara magis, seu tenebrosa magis.
Indicium quamvis non falsum singula præstant,
  Hac tamen indicium tu ratione feras.
Omnia respondent quod si vel plurima signa,
  Hæc rata signa fide non dubitante refer.
Singula fortè sibi si contrà signa repugnant,
  Ad quod, judicium, mens magè pendet, erit.
Ut si sanguinei cupias per signa Neronis,
  Scrutari mores ingeniumque malum.
Totius harmoniam proponas corporis, unde
  Quæsitum facili scire labore queas.
Cæsia distorta referebat lumina fronte,
  In quibus exiguum luciditatis erat.
Projectus venter, densa pinguedine cervix,
  Et rara tenues carne fuère pedes.
Sed justam corpus referebat penè staturam,
  Quod variæ plenum sordiditatis erat.
Molles et flavi cinxerunt ora capilli:
  Hæc est incæsti picta figura viri.
Agrestem timidamque notant hæc lumina mentem,
  Accusant cupidæ crimen avaritiæ.
Venter, obæsa simul cervix, subtilia crura,
  Fæmineos mores luxuriamque notant.
Hinc quantum reliquos superabas, dire, tuarum
  Gestarum rerum facta nefanda probant.
Non puduit Thalamum matris vitiare jugalem:
  Cætera sunt isto non memorando loco.
Sed color et maculæ lacerato in corpore fædus,
  Te nimis ostendunt impia facta sequi.
At flavi quoniam sunt excrementa capilli,
  Hi leviora dabunt omina nempe tibi.
Sic ubi conveniunt oculorum plurima signa,
  Iudicium firma non ratione caret.
Corporis at pugnant oculorum signa colore,
  Illi sæpe solet major inesse fides.
Hos igitur tandem dicas, ô Musa, colores,
  Et cujusque simul significata refer.
Cæsius atque niger, ravus, caprinus, aquinus,
  Et qui cæruleo sydere nomen habet.
Cæsius aut glaucus distinguitur ordine trino,
  Qui sequitur glaucum signa timoris habet.
Qui sequitur viridis formam quamcunque coloris.
  Denotat agrestes moribus, ingenio.
Postremus formam comitatur pinguis olivi,
  Arguit egregium magnanimumque virum.
Lumina quæ turpi sordent nigredine, fraudem
  Mollitiemque levem significare solent.
Iusta, sed urbanos mores, aciemque nigredo
  Mentis conjunctam fraude doloque refert.
Lumina si fuerint ravo dispersa colore,
  Concavitatis item si mediocris erunt.
Præclarum signant præstanti robore, durum
  Qui non Strymonii ferre recusat onus.
Perfrictæ frontis designant lumina justo
  Si plus flavescunt, absque pudore, virum.
Illud confirmat castæ sacra  turba Dianæ,
  Anne aliquis canibus cernitur esse pudor?
Conspicitur capris cum barbigerisque capellis,
  Caprinus capris nomen habere volunt.
Hic inter reliquos præcedit jure colores,
  Hunc plus sydereæ luciditatis inest.
Moribus insignes color hic virtutibus auctos,
  Et solet ingenuos significare viros.
Hunc onibus falsa tribuunt hi sorte colorem,
  Qui verè capris attribuendus erat.
Est ovium stultum, timidum genus atque profanum,
  Mentem solertem fata dedêre capris.
De grege caprarum si quis comprenderit unam,
  In captam reliquæ lumina fixa tenent.
Auxilium captæ reliquæ quasi ferre volentes,
  Constat prudentes hac ratione  capros.
Adde quod in Creta jaculis, læsasque sagittis,
  Pellere dictamno spicula cruda student.
Ergò caprinis qui conspiciuntur ocellis,
  Hi virtute pari consilioque valent.
Talia cunctarum rerum natura creatrix,
  Præbuit Actæo lumina clara seni.
Talibus Æmathiis vir cernebatur ocellis,
  Cui non sufficiens maximus orbis erat.
Ordine nunc tandem color hos comitatur aquinus,
  Multum plus reliquis humiditatis habet.
Hic notat ignavos stupidos et mente carentes,
  Si simul emineant lumina fusca genis.
Cæruleus nimia color humiditate redundat,
  Sollicitæ signum præbet avaritiæ.
Lascivos Veneris promptus sectatur amores,
  Lumina qui tali tincta colore refert.
Hæc sint de variis oculorum dicta figuris,
  Quæ nunc summatim, parva camæna refert.
Lumina quæ pallent varii sunt atque coloris,
  Designat varia suspicione virum.
Verum quæ nimio fulgent splendore, Cupido
  Hunc tua prædicunt turpia castra sequi.
At qui destinctis maculis  signantur ocelli,
  Moribus est duris ingenioque vafro.
Si maculæ rubræ circumdant atque pupillam,
  Ostendunt multum tellis habere virum.
Lumina quæ maculis destincta rubedine sordent,
  Incantatorem significare puta.
Si fuerint nigri quoque fului, luminis orbes,
  His juncta signis humiditate pari.
Signant egregium, justum, virtuteque clarum,
  Atque notant variis pectora plena bonis.
Orbes si fuerint tenui nigredine sparsi,
  Circulus et turpi non sine sorde viret.
Injustum timidum signant, furemque dolosum,
  Qui tacito sævum pectore vulnus habet.
Lumina quæ cernis, varii, quoque sicca, coloris,
  Perpetuo credas significare malum.
Humida quæ cernis justa formaque figura,
  Et fuerint media si cavitate, bonum.
Excellunt oculi magna qui mole, bovinum
  Ingenium: Tauris assimilare queas
Sed qui subtili vel parva mole laborant,
  Hoc simulator habet Simius ora modo,
Lumina designant rubicundo tincta colore,
  Dulcia sectantem dona Lyæa virum.
Verum quæ cernis nebulosis sparsa tenebris.
  Hujus ceu viciis pectora plena cave.
Hunc venerare virum magnum, justumque benignum,
  Cujus sunt nitidis lumina clara genis.
Non oculos stantes volo, nec qui sæpè moventur,
  Tales non fidos furciferosque notant.
Si quibus humiditas excedit, non sine laude,
  Artes sectantur, docta Minerva, tuas
Sic cecini quæ sint laudes et luminis usus,
  Quis positus, partes, forma, figura, color.
</body>
</poem>

</workbody>
</kalliopework>

