I:haste2001072201
T:Bland ei din Røst med Daarens Klage!
F:Bland ei din Røst med Daarens Klage!
U:Mel.: Til Glæde Nordens raske Sønner.
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
Q:kilde

Bland ei din Røst med Daarens Klage!
Vor Jord har meget godt tilbage:
den eier Glutter, Viin og Dyd;
See, Broder! hvor din Fod hentriner,
staaer Glæden huld paa Sorgs Ruiner,
og hvert Naturens Vink er Fryd.

Chor:
:|: Ja, hvert Naturens Vink er Fryd. :|:

Den titter frem af Rosens Blade,
den toner høit fra Ploug og Lade,
den følger hver fornuftig Daad;
den lokker Møie til at smile,
den dufter gjennem Trættes hvile,
den perler selv i Veemods Graad.

Chor:
:|: Ja, Glæden perler selv i Graad. :|:

See! hvor den blide, hulde Pige
fremvinker mangt et Himmerige
med hvide, bløde, trinde Arm!
O! Held Enhver, hvem Dyden leder
til Jordens Himmel-Saligheder
ved de Tilbedeliges Barm!

Chor:
:|: held Dydens Søn ved Qvindens Barm! :|:

See Vinens blanke Nektardraabe
hentryller Kummer til at haabe,
og glemmer spildte Sved og Blod;
den stemmer i til Glædens Ære:
"hvad Verden skulde bedre være
end denne Jord, som er saa god?"

Chor:
:|: O ja! vor Jord er skjøn og god! :|:

Lad os da signe Livets Dage,
og see paa hver, som brugt, tilbage,
og saa til Glæden ile hen!
Da skal vi stedse Venner møde,
og end ved Banens Aftenrøde
tilsmile Glut og Viin og Ven.

Chor:
:|: O, skaal for Glut og Viin og Ven! :|:



I:haste2001072202
T:Ei Guld og Gods jeg spørger om
F:Ei Guld og Gods jeg spørger om
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
Q:kilde

Ei Guld og Gods jeg spørger om,
naar jeg har Sjelero.
Er Sundhed kun min Eiendom,
er jeg saa saare fro.
Og altid rørt mod Himlen klang
min Morgen og min Aftensang.

Saa mangen Een er grumme riig,
har Penge, Huus og Gaard,
og vil dog aldrig glæde sig,
hver Stund fortræd ham spaaer.
Skjøndt nok han har, han vil end meer,
og daglig høres Klager fleer.

Ham Jorden er en Jammerdal,
og tykkes mig saa god,
den har jo glæder uden Tal,
den ingen favne lod.
Selv Oldenborren Maiens Priis
udsurrer paa sin ringe Viis.

Og os til føie smykke sig
jo Bjerg og Eng og Skov,
og fjern og nær saa lystelig
gjenlyder Almagts Lov.
Ved Arbeid synger Lærken jo
og Nattergalen ved vor Ro.

Og naar den gyldne Soel opgaaer,
og alt forgyldes her,
og Alt i stolte Blomster staaer,
og Agren Vipper bær,
da tænker jeg: at denne Pragt
blev til min Lyst ved Herrens Magt.

Da lever jeg og priser Gud,
og hjerteglad jeg er,
og tænker: o! hvor mener Gud
det godt med Mennesker!
Thi skal min Sjel taknemmelig
ved al Guds Godhed fryde sig.

I:haste2001072203
T:Forglem mig ei! naar Glæden dig indbyder
F:Forglem mig ei! naar Glæden dig indbyder
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
Q:kilde

Forglem mig ei! naar Glæden dig indbyder,
og Sorg mit ømme Hjerte tærer hen;
forglem mig ei! naar bitre Taare flyder,
og Skjebnens Vold borttog din Glædesdrøm igien
og naar en Vennesværm i Smigerkunst dig hyller
og Nyhed frister dig, og ak maaskee fortryller;
saa hør, naar tyst og ømt mit Øie siger dig:
forglem ei mig!

Forglem ei mig! naar Skjebnen vred os kuer
og river os udaf hinandens Favn,
da hele Aar mit Øie dig ei skuer,
omsonst jeg søger dig og kalder paa dit Navn;
i fjernest Egn mig skjænk dog søde Øieblikke!
Og føel, at Tid og Sted indskrænker Venskab ikke;
tænk, at, hvor jeg er, mit Hjerte siger dig:
Forglem ei mig!

Forglem ei mig! naar kjøle Jord bedækker
det Hjertets Muld, som kjærligt for dig slog;
ei Jordisk Feil min Ømhed hisset svækker,
fuldkommen er jeg der, her tit jeg mig bedrog;
da lys og fri min Aand din Skytsaand glad skal blive,
og Himmel-Anelser og Trøst din Sjel indgive;
tænk det er mig, naar blidt en Stemme hvisker dig:
Forglem ei mig!


I:haste2001072204
T:Livet er tit ved et Blomsterbed lignet
F:Livet er tit ved et Blomsterbed lignet
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
Q:kilde

Livet er tit ved et Blomsterbed lignet;
mange slags Urter i Bedet der groe;
Himlen for os har dem Alle velsignet
lige fra Vuggen til sildigste Ro.

Ungdom og Uskyld og Skjønhed omringe
Livets saa yndigt frembrydende Dag;
see, hvor de herlige Roser udspringe!
Pluk dem og nyd dem, før Aldren gjør svag!

Elskov har Fryd og en frydelig Smerte;
Ynglingen mødes af Pigen saa bold;
see, det er Myrthen, som tryller vort Hierte;
nyd den, før Alderens Viisdom gjør kold!

Salig, hvem Gud i sin Miskund har givet
een, ikkun een, men en redelig Ven!
Evighedsblomsten forskjønner ham Livet;
Held ham,! i Himlen den spirer igjen!

Brødre! saa listigt de Blomster jo smile;
o! vi vil plukke hver Blomst i vort Beed!
da skal vi let i Cypresduft hvile,
naar vore Sandser sig lægge til Fred.


I:haste2001072205
T:Sangen toner, Druen blinker
F:Sangen toner, Druen blinker
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
Q:kilde

Sangen toner, Druen blinker,
Spøg neddysser Veemods Lyd,
Venskabs unge Seraph vinker
os til festlig Sang om Fryd:
:|: kom da Glæde fra det Høie!
bland din Vellyd i vor Sang!
straal af blide Skjønnes Øie,
lyd i fulde Bægres Klang! :|:

Naar vor Fod paa Roser vanker,
gjennem Velstands Eden hen;
naar vi Haabets Frugt opsanker
med Forstand at nyde den,
:|: kom da Glæde fra det Høie,
at vi skjønne, hvad vi fik,
og erkjendtlig os fornøie
over Livets Øieblik! :|:

Naar vor Skjebnes Himmel graaner,
naar dens Tordner ned os slaae,
og naar Haabets Glimt hendaaner,
det vi bange stirred' paa,
:|: kom da, Glæde! fra det Høie,
at vor Kummer flygter bort;
at vi mindes i vor Møie,
disse Dages Qval er kort! :|:

Naar vor Aftenstund indbryder,
og vor Puls almægtig slaaer,
naar vor Løn for Daad og Dyder
os ved Livets Grændse naaer,
:|: kom da, Glæde! fra det høie,
før os Kampen let forbi!
Smiil end fra vort brustne Øie,
nar det evigt lukkes i! :|:

Sangen toner, Druen blinker,
Spøg neddysser Veemods Lyd,
Venskabs unge Seraph vinker
os til festlig Sang om Fryd.
:|: kom da, Glæde! fra det høie,
bland din Vellyd i vor Sang!
Straal af blide Skjønnes Øie,
lyd i fulde Bægres Klang! :|:


I:haste2001072206
T:Vaagn op til Fryd
F:Vaagn op til Fryd
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
Q:kilde

Vaagn op til Fryd,
mens Kraft og Ungdom parre sig!
Hør! Glassets Lyd
fra Mismod kalder dig.
Af kjerlig Haandet Nu vi fik;
for godt til Sorg er Livets Øieblik.

Vær ingen Træl
for at opdynge gyldent Muld!
en ædel Sjel
fordærves tit af Guld.
for Armods Trang ei Skrinet luk,
og Hjertet ei for Kummers dybe Suk!

Foragt et Navn,
for hvilket Smiger knæler ned!
stift Ærligt Gavn,
og smiil og spøg derved!
Paa brugte Dag, i venlig Favn,
skal du ved Kys belee det golde Navn.

Ei Guld og Navn
bortkyse mørke Timers Nag;
men Fryd og Gavn
gjør Nat til klare Dag.
Selv naar din Grav oplukker sig,
skal Gavn og Fryd velsigne den for dig.

Saa kom da her,
og hvil fra Gjerning Krop og Sjel!
Kom! klink Enhver,
som bruger Livet Vel!
Kom ofte glad herhid igjen,
og skyldfri Leeg skal møde Glædens Ven!

I:haste2001072207
T:Til Sophie Thalbitzer
F:Naar Du lykkelig, som Danneqvinde
N:Indtastet af Margit Ammentorp fra Sophie Thalbitzer: <i>Grandmamas Bekiendelser</i>, red. Julius Clausen og P. Fr. Rist, Gyldendalske Boghandel, Nordisk Forlag, København, 1906,
Q:kilde

Naar Du lykkelig, som Danneqvinde,
med en Pusling ved din hulde Barm,
smiler fro til svundne Tiders Minde,
favnet af din ædle Mages Arm;
naar med Modersiel i klare Blikke,
og med Hustrue-Hiertet i dit Bryst
Du gienkalder mangt et "Glem mig ikke",
og hentrylles i Erindringslyst;
naar Du signer gyldne Pige-Dage,
da de mange skarer hyldte dig: -
Kald Dig og en syg Poet tilbage,
lad mig haabe, Du vil mindes mig!
Ogsaa jeg har paa dit Øie stirret,
trykt min hede Læbe til din Haand,
og lyksalig, underlig, forvirret,
troet min Aand beslægtet med din Aand.
Ogsaa jeg har knælt for Skiebnens Fader,
naar jeg ofte, ofte tænkte dig,
sukket: "Du som signer Myriader,
Fader, giør Sophie lykkelig!"
Jeg var stolt, fordi jeg kunne fatte,
Hvad vi hver, som hyldte dig, forstod:
Alt dit Vid, din Yndes rige Skatte,
og fordi jeg føl'de, Du var god.
Og naar nu jeg hører af Petrine,<footnote>skal være Catrine</footnote>
at Du har en blid retskaffen Mand,
at Du smiler med en Engels Mine
til dit skjønne kald i Moderstand: -
O! da banker høit mit syge Hierte,
og jeg er saa ganske himmelglad,
at jeg glemmer selve Krampens Smerte,
seyrer modigt over Lykkens Had.
Derfor, ædle, skiønne, gode Qvinde,
naar dit Hierte rummer mangen Ven,
Mig en liden Krog deri lad finde,
om Du troer, jeg ei vanærer den!
Og naar jeg fra Litanie og Møje
hviler ud i rosensmykket Grav,
kast imellemstunder hid dit Øye
til det Blad, som venligt du mig gav!
Ynd det, peeg derpaa og siig: "Veninder,
mange Torne groede paa hans Vei;
Blomster ofred' han til hulde Qvinder:
Her han gav mig en Forglemmigei."


Kiøbenhavn, 7. November 1796

                           Haste

