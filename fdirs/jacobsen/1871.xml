<?xml version="1.0" encoding="ISO-8859-1"?>
<!DOCTYPE kalliopework SYSTEM "../../data/kalliopework.dtd">
<kalliopework id="1871" author="jacobsen" status="incomplete" type="poetry">
<workhead>
   <title>En Cactus springer ud</title>
   <year>1871</year>
   <notes>
      <note>Samlingen blev aldrig udgivet.</note>
   </notes>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="jacobsenandrea0">
<head>
   <title>Stemninger I</title>
   <toctitle>Stemninger I</toctitle>
   <indextitle>Stemninger I</indextitle>
   <firstline>I Rummet det vældige vugges</firstline>
   <quality>korrektur1</quality>
</head>
<body>
I Rummet det vældige vugges
Vor Jord som paa Havet et Blad,
Og jeg er et Støvgran, der glimter
»Gud« veed i Lyset af hvad?
Og dog er det hele Solsystem,
Der vugges i Æthrens Bad,
En Krusning i mine Tankers Hav,
Kun lille, og kruset af hvad?
</body>
</poem>

<poem id="jacobsenandrea2">
<head>
   <title>Stemninger II</title>
   <toctitle>Stemninger II</toctitle>
   <indextitle>Stemninger II</indextitle>
   <firstline>Med store Tanker har jeg levet</firstline>
   <quality>korrektur1</quality>
</head>
<body>
Med store Tanker har jeg levet,
Og dybe Stemninger mig bar
Saa tidt til Aandens lyse Rige,
Hvor Sandhedssolen funkler klar.

Paa Skjønhedshavet har jeg vugget
Og lyttet til dets Vovers Klang,
Og Dybets fine klare Perler
Jeg dristig hented paa min Gang.

Rigt var mit Liv paa Sorg og Smerte,
Men og paa Fryd selv i dets Kval,
Og blev jeg flaaet i dets Kampe,
Jeg vandt og Sejre paa dets Val.

Og dog, hvor gjerne veg jeg ikke
Min Plads i denne stolte Dands,
Og gav med Glæde Aandens Vælde
Bort for en Bondes sløve Sands.

O, hvilke Ro dog kun at tænke
Paa hvad et søvnigt Blik kan se,
Hvad Værd ej har, værdifuldt finde,
Og dumt ad Aandens Tale le.

Og saa tilsidst henslumre rolig
Med Drøm om Himlens Fryd og Mag,
Om Gjensyn med afdøde Koner
Og Haab om Søndag hver en Dag.
</body>
</poem>

<poem id="jacobsenandrea4">
<head>
   <title>En Arabesk</title>
   <toctitle>En Arabesk</toctitle>
   <indextitle>En Arabesk</indextitle>
   <firstline>Har du faret vild i dunkle Skove?</firstline>
   <notes>
      <note>1868?, Trykt i Vilh. Møllers "Dansk Folkekalender" Jul 1882</note>
      <note>Tak til <a href="mailto:a9604208@unet.univie.ac.at">Saskia</a> for at gøre opmærksom på en slem fejl. Ligeledes til Brian Bentsen for endnu flere fejlrettelser.</note>
   </notes>
   <quality>korrektur1</quality>
</head>
<body>
Har du faret vild i dunkle Skove?
Kjender du Pan?
Jeg har følt ham,
Ikke i de dunkle Skove,
Medens alt Tiende talte,
Nej, den Pan har jeg aldrig kjendt,
Men Kjærlighedens Pan har jeg følt,
Da tav alt Talende.

I solvarme Egne
Vokser en sælsom Urt,
Kun i dybeste Tavshed
Under tusinde Solstraalers Brand,
Aabner den sin Blomst
I et flygtigt Secund.
Den ser ud som en gal Mands Øje,
Som et Ligs røde Kinder.
Den har jeg set
I min Kjærlighed.

Hun var som Jasminens sødtduftende Sne,
Valmueblod randt i hendes Aarer,
De kolde, marmorhvide Hænder
Hvilede i hendes Skjød
Som Vandlilier i den dybe Sø.
Hendes Ord faldt blødt
Som Æbleblomstens Blade
Paa det dugvaade Græs;
Men der var Timer,
Hvor de snoede sig kolde og klare
Som Vandets stigende Straale.
Der var Suk i hendes Latter,
Jubel i hendes Graad;
For hende maatte Alt bøje sig,
Kun Tvende turde trodse hende,
Hendes egne Øjne.

Af den giftige Lilies
Blændende Kalk
Drak hun mig til;
Ham der er død,
Og ham der nu knæler ved hendes Fod.
Med os Alle drak hun
- Og da var Blikket hende lydigt -
Løftets Bæger om usvigelig Troskab
Af den giftige Lilies
Blændende Kalk.

Alt er forbi!
Paa den snedækte Slette
I den brune Skov
Vokser en enlig Tjørn,
Vindene eje dens Løv.
Et for et,
Et for et,
Drypper den de blodrøde Bær
Ned i den hvide Sne;
De glødende Bær
I den kolde Sne. -

Kjender du Pan?
</body>
</poem>
</workbody>
</kalliopework>
