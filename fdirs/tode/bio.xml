<?xml version="1.0" encoding="UTF-8"?>
<bio>
  <head>
    <author>Sven Sørensen</author>
  </head>
  <body>
Født i Tyskland. Kom efter uddannelse som kirurg til København 1757. Fra 1763 "Reisechirurg" for kongen; med dennes understøttelse på studierejse til Leiden, London, Edinburgh og Paris, 1765-68. Professor i medicin ved Københavns universitet fra 1774.

Omfattende skribent- og udgivervirksomhed i oplysningstidens ånd: medicinske afhandlinger, populær-medicinske skrifter, essays, viser og andre digte, samt dramatiske værker. Hans <i>Søeofficererne</i> (1782) holdt sig længe på Det kgl. Teaters repertoire. Tode udgav i årenes løb forskellige tidsskrifter, bl.a. ugebladet <i>Sundhedstidende,</i> (1778-81). Han oversatte litterære værker, bl.a. fra engelsk - et sprog som ikke mange danske dengang beherskede.


  </body>
</bio>

