<?xml version="1.0" encoding="ISO-8859-1"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="tode" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="tode2001052701">
<head>
   <title>Du spørger</title>
   <toctitle>Du spørger</toctitle>
   <indextitle>Du spørger</indextitle>
   <firstline>Du spørger</firstline>
   <notes>
      <note>Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1,kilde</quality>
   <keywords>drikkevise</keywords>
</head>
<body>
Du spørger: om (en Pebling lig,)
jeg rask endnu kan conjugere ?
kom ! ved en flaske Viin du mig
maa anden Gang examinere.
Jeg ønsker vel, mens jeg er til,
at være stedse et activum;
men naar en Ven traktere vil
jeg gjerne bliver et Passivum

I Vinens Dunst min Næse mig
en tro Indicativus finder;
hver Sidemand saa lystelig
mig paa en Conjunctivus minder.
Ak !  naar man tømmer glad en Pot,
man tvende gode Ting fornemmer:
den in Præsenti smager godt,
ja Man ved den Perfectum glemmer !

Men nippe o ! det gjør en Nar,
sligt Imperfectum Tørst forvolder;
selv Rusen, naar man sover har,
Man for Plusquamperfectum holder.
Og hvad Futurum farer med,
derfor vi Himlen lade raade,
Ei truer det Uleilighed
for den, som drukket har tilmaade.

Imperativus hedder da:
den bedste Viin, Hr. Vært ! Man give !
O gid hver Pot, - o ja ! o ja !
Hver Pot Infinitivus blive !
saa vort Gerundium, min Ven !
gik stedse ud paa Viin at drikke;
og naar vi os da lagde hen,
et langt Supinum mangled' ikke.

Dog: først til Participium
gid hver en Broder mig indbyde,
og at det ægte Gaudium
i glasset stedse maatte flyde !
O !  havde vi den gamle Skik,
at ei Pokalers Tid var omme !
Det vilde da ved glædens Drik
saa snart ei til Deponens komme.
</body>
</poem>

<poem id="tode2001070701">
<head>
   <title>Kom lad os drikke egen Skaal</title>
   <subtitle>Mel.: Min største Lyst og Tidsfordriv.</subtitle>
   <toctitle>Kom lad os drikke egen Skaal</toctitle>
   <indextitle>Kom lad os drikke egen Skaal</indextitle>
   <firstline>Kom lad os drikke egen Skaal</firstline>
   <notes>
      <note>Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1,kilde</quality>
   <keywords>drikkevise</keywords>
</head>
<body>
Kom lad os drikke egen Skaal:
Gud lade Smaafolk leve!
Der er et Væsen og en Skraal,
naar Kongen gjør en Greve.
Opløftes Een i Herrestand
og faaer et broget Vaaben,
da tænker strax en Borgermand:
"nu seer han Himlen aaben."

"Den Mand nu svømmer som en Fisk
i bare Lyst og Ære,
tør til de Store tale frisk,
ja kalde dem Monfrere.
Han nu saa prægtig age kan
med sex udvalgte Hopper,
der kneise vel saa stolt som han
med deres blanke Topper."

"Naar der er Stads i Kongens Gaard,
han sans Facon kan møde,
mens Hundrede ved Døren staaer
og klemme sig til døde.
Han ved en stor Solennitet
seer Kongen paa sin Trone,
ja, dandser gar en Menuet
med en blaa Ridders Kone."

Saa pleier gjerne mindre Mand
den større at misunde;
men, Brødre! vi, som har Forstand,
vi bytted ingenlunde.
Det værner ingen Herlighed
mod mørke, sure Dage:
ja, Fyrster tit maae trækkes med
kjedsommest Tvang og Plage.

Mon, for Eksempel, Kongerne
som vi kan Venskab holde?
Mon de, liig os, fornøiede
kan sidde om en Bolle,
og, ved uskyldig Spøg og Fjas,
Travail og Gjeld kan glemme,
og klinke med de fulde Glas,
og Selskabs-Sang istemme?

nei, stakkels Potentater kan
ei Livets Goder nyde,
ei med fortrolig Ligemand
og Ven og Punsch sig fryde:
De see og høre idel Kunst
hos bøielige Svende,
som med en evig Viraksdunst
hver Sandhed fra dem gjenne.

Men Skaal for hver den Jordens Gud,
der frit som Smaafolk tænker,
og som en Kjæmpe bryder ud
af Etiquettens Lænker;
der alt med egne Øine seer,
og selv sig Den opleder,
som for de Byrder, som han bær,
ham huuslig Fryd bereder.
</body>
</poem>

<poem id="tode2001070702">
<head>
   <title>Man kan baade lee og græde</title>
   <subtitle>Mel.: Skal Besøg hos Piger lykkes</subtitle>
   <toctitle>Man kan baade lee og græde</toctitle>
   <indextitle>Man kan baade lee og græde</indextitle>
   <firstline>Man kan baade lee og græde</firstline>
   <notes>
      <note>Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1,kilde</quality>
   <keywords>drikkevise</keywords>
</head>
<body>
Man kan baade lee og græde,
naar man til de Store seer;
deres dyrekjøbte Glæde
ofte kold og kjedsom er.
Thi ved deres Samlingsfest
Hjertet ei gaaer med til Gjæst.

Buntet sidder Dobbelraden
ved det lange Gallabord,
Hjertet er saa koldt som Maden,
og i Munden fryser Ord.
Hvo vil da paa grønlandsk Viis
leve mellem evig Iis?

End i Dandsen ei den rette
Hjertefryd de nyde kan;
thi pedantisk Etiquette
seer paa Byrd og Rang og Stand.
Bedemand, kom ikke her!
Dands er ingen Bryllupsfærd.

Nu med Jægre, Hunde, Bønder,
Man paa morsom Klapjagt gaaer;
Dagens Møie det nok lønner,
naar en gammel Ræv man faaer.
Har de til den Fangst behov
at randsage Mark og Skov? -

Her venskabelige Klynge
bedre Kjøb sig faaer en Fest.
Naar vi spise, drikke, synge,
hvert et Hjerte er en Gjæst.
Her vi samles fro og fri,
sjælfølt Qvad vi stemme i.

Her vor Mad er ingen Gaade,
den er kunstløs, den er varm;
efter glade Smaafolks Maade
Hjertet hopper i vor Barm.
Varmt og ærligt er hvert Ord,
og en Ven den anden troer.

Snyltegjæst sig dog indsniger,
hvor det gaaer saa herligt til:
Elskovs Gud, I smukke Piger!
her en Jagt nok holde vil.
Skal den Skjelm ei naae sit Maal?
Lad os Alle drikke Skaal!
</body>
</poem>
</workbody>
</kalliopework>
