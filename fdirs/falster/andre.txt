CVS-TIMESTAMP: $Date$
VQ:korrektur1

I:falster1999031101
T:Det daarlige Gifter-Maal
F:At giftes vel og gifte sig

At giftes <I>vel</I> og gifte sig
Er tvende som u-lige;
Det første kand mand lykkelig,
Om hvem det treffer sig.

Det andet tit u-lige skeer
Og Frieren bedrages,
Heldst naar hand sig ey forre-seer,
Men som i blinde tager.

Een neppe med et Øye-kast
Sig i een Skiønhed spejler,
Før hand for-narred i en hast
Af alle Kræfter bejler.

Vel an! Hand faaer sin Ville frem
Og meener, at hand bringer
Een Dydens Engel til sit Hiem,
Som hannem dog misliger.

Saa snart hun faaer nu Foden ind
I Mandens Huus, at raade,
Strax yttres hendes onde Sind
Og Daarskab overmaade.

Snart hun som een Xantippe gaaer
Og stedse Manden harmer;
Hun spodsk og underlig sig skaaer,
Hun skielder, bander, larmer.

At tage Rok og Teen i Haand
Til nogen Tot at spinde;
At sye og væfve Kniplings Baand,
Som sømmer sig en Qvinde;

At have Tilsyn, hvor det gaaer
I Kiøckened og Kielder;
Om een ey alt for fuldt op faaer,
Og andre det undgieldder -

Er slig een Dame alt for svart!
Men hun sit Huus forgietter,
Og tager allerheldst sin Part
I daglige Visiter.

Først sover hun til Klokken Ni
Før hun af Sengen triner,
For Spejlet indtil Klokken Ti
Beskuer sine Miner.

Naar hun er pyndted, frikker Thee,
Caffé og Chocolade,
Til Klokken just er elleve,
Saa deckes Bord og Fade.

Omsider Klokken gaaer til Tre
Før Middags Maaltid endes,
Da maae det uden Ophold skee
At Vognen forre-spendes;

Saa legger hun Visiter af
Til fulde Midnats Tide,
Og hvad hun da til sligt udgaf,
Faaer Manden sidst at vide.

Da spilles hurtig Kirten-Spil,
Labet, Scervensel, Lanter;
Men Manden setter Beeten til,
Som andre fleere Ganter.

Saa lever hun i Suus og Duus.
Og maae her nu spørges,
Hvorledes Manden og hans Huus
Imidlertid forsørges?

Actæons Horne hun vel tør
Dend gode Mand paasette,
Som alt forsilde saadant spør;
Men staar ey til at rette.

Kort sagt, hun agter ham ey stort.
Forsildig da fortrydes,
At hand slig Giftermaal har giort,
Som ey saa let kand brydes.

Imidlertid for Boven-dal
Gaaer Mandens Gods og Penge.
Da settes alting ud til fall,
Ja Dynen med af Senge.

Paa sidstningen <I>God-taar Sindsgot</I>
Hans Travrighed fordriver,
Indtil hand spiller Banqverot
Og reent forarmed bliver.

Naar Krubben saa er gandske tom
At Hestene de bides
Jeg ikke stort vil tale om;
Thi det vel forud vides.

<i>Derfor, O Frier! See dig for,</i>
<i>Naar du vil til at giftes,</i>
<i>Dend stund, du haver Val og Kor,</i>
<i>At det for snart ey stiftes.</i>

<i>Tag dend, du veed, der frygter GUd,</i>
<i>Forældrene aflyder,</i>
<i>Som efterkommer deres Bud</i>
<i>Og legger Vind paa Dyder.</i>

<i>Er hun end ey saa Stierne-glat,</i>
<i>Da har du dog med Ære</i>
<i>Dend, som skal Omhue Dag og Nat</i>
<i>For Dig og Dine bære.</i>

N:Trykt 1722.

I:falster2002122601
T:Dend U-tidige Rang-Syge
F:Nu kand en Philosophisk Tvang
N:Trykt 1722.
N:Teksten følger Chr. Falster: <i>Satirer 1720-42</i>, I-II, DSL, 1982, bd. 1, pp. 81-104
Q:kilde,side

Nu kand en Philosophisk Tvang
   Ej længer mig regiere,
Nu døer jeg, faaer jeg ej en Rang
   Saavelsom andre fleere,
Nu leer jeg ad <i>Diogenes,</i>
   Men ærer <i>Pharisæer,</i>
Jeg holder med <i>Empedocles</i>
   Og hine <i>Zebedæer.</i>

Lad en St. Povel blive vreed
   Og præke for en <i>Romer,</i>
Hvor smukt mand med Ærbødighed
   Sin Næste forekommer;
Jeg af <i>Pompeji</i> Meening er,
   Hvis <i>Symbolum</i> har været,
<sc>At vilde over een og hver</sc>
   <sc>I Verden vorde æret.</sc>

Ej! koste, hvad det koste vil.
   Gid pokker Penge skaane
For <i>RANG</i>, om mand dem end dertil
   Hos andre skulde laane,
Og <i>12 pro Cento</i> udaf dend
   Hver <i>Juni</i>-Maaned give,
Om mand ved Lands-Ting skulde end
   Sit Gods til Pandt forskrive.

Langt fra at jeg vil prutte om
   En tredive Dukater
Med mine høye Venner, som
   Blant Titel-Potentater
Mig Pladtz forskaffe vil, endskiønt
   Jeg intet dertil duer;
Det grimme Ansigt er dog kiønt
   Ved Sminke-Vand og Fluer.

Det saa fornemme lader dog
   Til Brøllup og deslige,
At Præst og andre maa i Krog
   For mig tilside vige,
At jeg har Tienner bag min Stool,
   At alles Øyen gaber
Paa mig, som Compagniets Sool,
   At alle for mig skraber.

Ja, Rang og Titler klingre skal
   Omkring mit Navn som bielder,
Og settes for mit Null som Tal,
   Saa veed jeg, hvad jeg gielder:
Gid ingen leve som Client,
   Hvor alle er Patroner,
Hvor heele Gaden er omtrent
   Besat af Rangs-Personer.

Min Nabo sig indbilder meer
   End nogen Tyrkisk <i>Basse,</i>
Endskiønt hand har kun Carakter
   Udaf dend sidste <i>Classe.</i>
Jeg kommer aldrig til hands Dør
   Og i hands store Stue,
At jeg jo staar en Time, før
   Jeg maa hands Ansigt skue.

Min Gienbo er en myndig Mand,
   Fordi hand nylig kiøbte
Sig fra dend borgerlige Stand,
   Og for hands Penge døbte
Ham med et andet Navn, end det,
   Hand loulig havde arvet,
Hvorved hand har sin ringe Æt
   Med Adels Blod omfarvet.

Min Gienbos Nabo er bekient
   Af Rang, men ej af andet;
Thi see! hand aldrig haver tient
   Vor Konge eller Landet,
Vor Borger eller Clerici,
   Vor Bonde og Soldater
I Cammer eller Cancelli
   Og <i>Commissariater.</i>

Min Nabos Gienbo, som en Lem
   Af Ærens Rang-Capitel,
Paa Moden ogsaa kommer frem,
   Og bryster af sin Titel,
Saa alle skulde tænke, den
   At være ham forleenet,
Fordi han havde Slesvigs Læn
   Med Dannemark foreenet.

Kort sagt: Mit Naboskab det er
   Meest Herskab og <i>Laquayer,</i>
Og hvis en Borger findes der
   Iblant, som noget eyer,
Da tragter hand og efter Rang,
   Som Junker udi Polen,
Der haaber sig at see engang
   Udvaldt til Konge-Stolen.

Skal jeg da eene sidde her
   Som Kieldermand i Gaden,
Hvor hver mand Borge-Mester er
   Og udi Adel-Raden?
Skal alle handle udi Gros
   Med Titler, Statz og Ære,
Med Liveri og med Karos,
   Og jeg en Høker være?

Skal jeg ved Dørren altid staa
   Med Hatten under Armen?
Skal jeg til fods alleene gaa,
   Naar andre kiør i Karmen?
Skal jeg kun maales som <i>Monsieur</i>
   Med Ærens korte Alen,
Da andre heder <i>MONSEIGNEUR</i>
   I Hilsen og i Talen?

Skal jeg min Sko og Strømpe paa
   Opvartning daglig slide,
Og, hvor jeg kommer, altid gaa
   Ved venstre Haand og Side?
Hvad har min Kone syndet, at
   Hun alle skulde vige,
Og ikke føre Fruer-Stat
   Saavel som hendes Lige?

Hvad Ære er det mig, saa tit
   At see min Nabo trænge
Og laane hos mig paa <i>Credit</i>
   Nu Øll, nu Brød, nu Penge
Til Underholdning for sin Stand,
   Samt Foôr til sine Heste?
Jeg er jo dog hands Undermand,
   Ja knap engang hands Næste?

Hvad agter jeg, at nogle faa,
   Som Breve til mig skriver,
En fattig Titel uden paa
   Mig af <sc>Velædle</sc> giver?
<sc>Velædle</sc> er jo saa gemeen,
   Som Luse-Torvets palter,
<sc>Velædle</sc> heder hver og een,
   Som nogen Ting forvalter.

Nej, nej, <sc>Velbiurdig</sc> skal her til,
   Om jeg skal rolig leve,
Mit Nabolag jeg trodse vil
   Med Deres Titel-Breve,
Med Tienner bag paa min Kareet
   Jeg vil herefter kiøre,
Og mig, ald Kopskat u-anseet,
   Paa Herre-viis opføre.

Af daglig Stue jeg en Sal
   Til <i>Audientz</i> vil giøre,
En Klokke-streng og Portner skal
   Staa Vagt ved mine Døre,
Og hvo som uden Rang og Stand
   Sig da anmelde lader,
Dend agter jeg som Tremarks Mand,
   Den skyer jeg og hader.

Naar jeg til Døren følger een,
   Da skal jeg ikke heller
Forsømme, at jeg hver en Steen
   Og Trin paa Moden teller,
At, om jeg gik forlangt maaskee
   Fra Trappen eller Salen,
Jeg skulde mig da ej forsee
   Mod Herre-<i>Ritualen.</i>

Min Kone skal og klædes om
   I høye Fruer-Noder,
Hun skal forandre sine, som
   De andre deres, Moder;
Om store <i>Damer</i> vilde gaa
   Foruden Skiørt og Serke,
Da skal hun ogsaa kiendes paa
   Det samme Fruer-Merke.

Lad være at hun ej forstaar
   Saa just til punkt og prikke
I Hoff-Maneer det første Aar
   Blant andre sig at skikke,
Det andet Aar hun lærer vel
   Af een og anden Mage
Sin Fruer-<i>Ceremoniel</i>
   Og Stand i Agt at tage.

Naar først dend Adelige Aand
   Er kommet ind med Tiden,
Hun lærer nok at lade Haand
   Og Forklæd kysse siden,
Og i Gebærder ligesom
   At føre 16 Aner,
Ja vel endog at spille om
   Min Hat med <i>Courtisaner.</i>

See! saadant Væsen fører mand
   Udi sit Skiold og Vaaben,
Naar Folk forsager Borger-Stand
   I Rang- og Titel-Daaben.
Lad Enden blive Bankerot,
   Saa er mand dog befriet
Fra dend gemeene Pøbels Spot,
   At døe i Slutteriet.

Lad være i min Sterfbo er
   Ej Skilling til en Daler,
At andre Folk min Jorde-Fær
   Til Præst og Degn betaler,
Saa staar mit Liig paa Moden dog
   I nogle Uger inde,
Saa staar dog paa mit Kiste-Log
   Min Rang til Ære-Minde.

Tys! U-oplyste Phantasi,
   Hvad Mare mon dig riide?
Lad ikke min Philosophi
   Dit Anslag faae at vide.
See! dend tillader nok mit Sind
   At stunde efter Ære.
Dend lider gierne Luft og Vind,
   Men ikke i en Blære.

Hvad, om min <i>Rector Seneca</i>
   Sligt Galskab fik at høre,
At jeg mig af min Nabo fra
   Hans Lærdom lod forføre?
Hand til <i>Anticyras</i> med min
   Indbilding mig forviiste,
Hand dømte mig til Disciplin
   Udi en Daare-Kiste.

Men du vil svare mig maaskee:
   At <i>Seneca</i> var merket
Med samme Jern, som Munkene,
   Der Ligner Seyer-Verket,
Som ofte anderledes slaar
   Og anderledes viiser.
Hvad da? Hands Dyd mig ej angaar,
   Hands Lærdom jeg kun priiser.

Fremdeles Du nok sige tør,
   At under Vadmels-Huen
Og inden Philosophisk Dør
   Er Hofmod Vert i Stuen,
Og at jeg mueligt gierne tog
   Imod en Rang at bære.
Ja, ret! jeg neppe mig undslog,
   Hvis <sc>Ære</sc> var i Ære.

Jeg er ej en <i>Philosophus,</i>
   Der spot med Æren driver,
Jeg er ej, som <i>Ammonius,</i>
   Om hvilken nogle skriver,
At hand sig hug et Øre af,
   Fordi hand dermed vilde
<i>Alexandrinisk</i> Bispe-Staf
   Og Værdighed forspilde.

Nej, min Religion og Tro
   Er ej saa indgetogen;
Jeg negter ej at jeg er jo
   Saa Ære-kiær som nogen.
Men viid at om jeg Æren end
   Paa stemplet Brev ej nyder,
Saa var det nok saa fremt jeg dend
   Fortiente kun ved Dyder.

Hvad Ære er det for en Bog,
   Af Hollandsk Tryk at prale
Samt prægtig Titel, naar dend dog
   Ej Hoved har og Hale?
Hvad hielper Kaaber-Stykker dend?
   See! saadant et Spektakel
Det holder ikke Lærde Mænd
   Men Børn for et Mirakel.

Hvad skam er det for en Person,
   Sig selv bekiendt at være,
Og efter sin <i>Profession</i>
   Sit Nafn og Titel bære?
Hvo vilde derfor Finger ad
   Dend gode <i>Lucas</i> pege,
Fordi hand ej har <i>Doctor-grad,</i>
   Men kalder sig kun <sc>Læge</sc>?

Hvad Ære er det tvertimod
   For en <i>Domitianus,</i>
At hand vil holdes ligegod
   Ved <i>Jupiter</i> og <i>Janus?</i>
At hand vil have Guders Rang,
   Naar hand i deres Riige
Ej over Væjr og Vind engang
   Det mindste har at sige?

Det meget underligt jo var,
   At see en So med Sadel,
Og paa et fitted Brygger-Kar
   Et Vaaben udaf Adel,
At Vognmand vilde søge om
   At blive en Professor
At Møller op til hove kom,
   At Bonde blev Assessor?

Det var jo selsom, om mand saae
   To Been med to slags Hoser,
Dend eene sort, dend anden graa,
   Dend eene grov som Poser,
Dend anden af det skiære Uld
   Og fiin som Silke-Traaden,
Den eene ny, dend anden fuld
   Af Hul ved Hul og raaden?

Nej, skal jeg have Rang, da vil
   Jeg saadan en begiære,
Som kand beqvem og danlig til
   Mit Embeds-Vilkor være,
At Folk skal ikke sige: see!
   <sc>En Rang! Men hvor er Manden?</sc>
Og Børn som <i>Bassum</i> mig belee
   Til Rom i Herre-Standen.

Lad andre søge Øverst Gang
   Og Kirke-Stole-Stade,
Forklæde sig med Navn og Rang,
   Og spille <i>Mascarade,</i>
Hvor tit en Skræder er <i>Abbé,</i>
   En Kokke-Dreng Minister,
Og dend, som knap kand <i>a, b, c,</i>
   Er klædt som en Magister.

Med sligt jeg ikke spøge vil,
   Jeg heller rolig sidder,
Saa maa min Nabo blive til
   En Greve eller Ridder.
Ja hvad? Om jeg fik Carakter,
   Saa veed jeg og tillige,
At Avind vilde da desmeer
   Mig udi Kortet kige.

Jeg ufeilbarlig og en Part
   Af gode Venner tabte,
Som ikke kiendte mig, saa snart
   Som jeg mit Navn omskabte.
Ja Rang en Puster er til spliid
   Og Tvist de fleeste gange,
Dend blæser jo Allarm til Striid,
   Og ødelegger mange, 

Dend tænder ej alleene Ild
   I Slot men og i Hytter,
Fortryder og giør Ellevild
   De ringeste Gemytter,
At de endog i Kirken kand
   Om Rangen slaes og rives,
Saa Præsten hartad Mellem-Mand
   Maa være, naar de kives.

Hvad? om jeg kom engang med Rang
   Til mine døde Fædre
Paa Moden uden Klokke-Klang?
   Mon jeg var da desbedre?
Mon de antog mig derfor vel
   For store <i>Alexander?</i>
Mon der i Beenhuus blev forskiel
   Paa min og deres Pander?

Hvo vilde mig udaf en høy
   Og herlig Titel meere,
End Hesten af broderet Tøy,
   Og Skaberak vurdere?
Det store Træ mand jo anseer
   Af Brendet kun alleene,
Da smaa Gevexter agtes meer
   End høye Eege-Greene.

Jeg ynker dennem, hvis Natur
   Af Ære-Sôt saaledes
Er siug, at de ved Titel-Cur
   Alleene kand helbredes,
Som hine, der for Kongerne
   Udi <i>Pariis</i> og <i>Londen</i>
Sin Svaghed viiser frem, at de
   Skal røre dem med Haanden.

Jeg ynker dem end meere, naar
    De nu helbredet ere.
Hvad da? de strax Indbilding faaer,
    Og siunes sig at være
Dend eene <i>Mogul</i> eller <i>Gog,</i>
    Dend anden en Elias,
Dend tredie en <i>Moses</i> og
    Dend fierde en <i>Messias.</i>

Hvad meer? naar saadan Cavalleer
   Nu gaar i disse Griller,
Og med Forundring sig anseer
   Ved Perspectiv og Briller,
I hvilke hand er større end
   Fra Syd- til Norder-Polen,
Da siunes kun hans Undermænd
   For ham som Grand i Solen.

Hand som en værdig Rangs-Person
   <i>Meriter</i> sig tilegner,
Hand neppe helser sin Patron
   Og ham med Tak begegner,
Hand kysser paa sin egen Haand,
   Sit Titel-Brev hand slider
Som hine Pater-Noster-Baand
   Ved Læszning alle Tider.

Hans Rang saa snart udstædes ey,
   Før hand paa Timen søger
Sin Titel-Høyheds Contrafey
   Hos dend, som trykker Bøger,
Og dersom denne saadant da
   I sin <i>Avis</i> forsømmer,
Dend anden ham forbittred fra
   Sin Trykker-Frihed dømmer.

Hand Huus fra Huus fra Børs til Strand
   Med dette Nyt omløber,
I steden for en Bibel hand
   En Rang-Forordning kiøber,
Hvor hand beklager, at hands Stæd
   For laugt ham er tilføyet,
Som burde være lige med
   Feldt-Marskalks Pladts ophøyet.

Fremdeles er det Lyst at see,
   Naar Posten Breve bringer
Til ham, hvorledes Titlerne
   Ham udi Øret klinger;
Hand for at læse dennem ret
   Med Oratorisk Gaver,
Som Børn paa deres første Bret,
   Til hver en Tøddel staver.

Og naar hand har nu længe seet
   Hver Bogstav vel igiennem,
Da brydes Brevenes Signet
   Saa varlig, at hand dennem
Af Ømhed ikke kommer nær
   Med mindste Rift og Skade,
Ja gierne slog dem op paa hver
   En Raadstu, Torv og Gade.

Og naar hand en Epistel faaer
   Fra mig og slige Venner,
Da seer hand efter, om der staar
   Til Slutning <sc>ydmyg Tienner</sc>,
Hvis ikke faaer vi ingen svar,
   Og som foragted Lampe
Bortkastes Brevet, hvilket har
   Mod Brodden vildet stampe.

Jeg taler intet om, hvor stoer
   En Glæde det kand virke
Hos ham, naar hand paa Landet boer
   Og eyer der en Kirke,
At Præsten da for hans Person
   Hver Fest og Søndag beder,
Som Stædets Herskab og Patron
   Tænk, hvilke Herligheder!

Tænk, om hand havde fordum med
   Apostlerne omdraget,
I <i>Barnabæ</i> og <i>Pauli</i> stæd
   Hand rigtig havde taget
Mod Titel af Mercurius 
   Og <i>Jupiter</i> tillige,
<i>Diana</i> ud af <i>Ephesus</i>
   For hannem fik at stige.

Men tænk engang, om <i>Socrates</i>
   Med hannem havde talet,
Hand denne <i>Alcibiades</i>
   Vist havde da afmalet
Sin Daarlighed som fordum hin,
   Dend hand paa Landkort viiste,
At det var Null, hvoraf hand sin
   Person lyksalig priiste.

Jeg priiser dend, der stræber, at
   Hand sig til Ære-Minde
Som en aarvaagen Undersat
   Kand <sc>Kongens</sc> Naade vinde;
Hvo vilde undre nogen Tid,
   At saadan en Belønnes,
Og at derpaa hans brave Flid
   Med Rang og Vaaben skiønnes?

Hvo kunde dømme selsomt om
   At dend et Tilnavn nyder
Af Stat, <i>Justitz</i> og andet, som
   Sit Hoved dermed bryder,
Som hielper til med gode Raad
   At tienne Land og Riige,
Hvis Pande tiit af Sveed er vaad
   For mig og mine Liige?

Men dend, som kryber under Tag
   Med Flagger-Muus og Ugle,
Som skyer baade Lys og Dag
   Blant andre rette Fugle,
Jeg meener dend, som skiuler sig
   For det gemeene Beste
Med Raad og Daad i Fred og Krig,
   Og plager kun sin Næste.

Dend, siger jeg, maa alle Mand
   Jo billig undre over,
<i>Democritus</i> maa lee, at hand
   Om Titel-Almisz vover
At holde an, og betle tør,
   At hand undseer sig ikke
Med vissen Haand paa <sc>Kongens</sc> Dør
   Og <i>Cabinet</i> at pikke.

Hvad, om Monarken var ey saa
   Medliden mod Betrængte?
Hvad, om hand spurdte, hvem der paa
   Hans Dør saa næszviis hængte?
Hvad, om hand vilde see hans Pasz,
   Og hans <i>Meriter</i> viide?
Mon hand ey fik som Lurifas
   Med Skamme gaa tilside?

Hans Dristighed imidlertiid
   Ham efter Ønske lykkes,
Hand Seyer-Æres uden Striid,
   Da Dyden undertrykkes.
Dog Daarlighed! Lad hannem gaa
   Paa høyre Haand og Side,
I Solskin mand det samme maa
   Jo af sin Skygge lide.

Mon <sc>Gud</sc> vel om sin Høyhed med
   <i>Matthæus</i> derfor tretter,
Fordi hand Keyseren et Sted
   I Orden øverst setter,
Naar Jøderne befales, at
   De Keyseren skal yde
Som Deres Herskab Skyld og Skat,
   Og gud sin Ret skal nyde?

Ey! Phantasie! Lad saadan Een,
   Som sig af Rang hofmoder,
Mig agte ringe og gemeen,
   Og have sine Noder,
Jeg haver læst hands Brev engang,
   Men see! Det ikke byder,
At mand skal vige ham i Rang
   Formedelst mindste Dyder.

Lad ham sin Titel holde rar,
   Saa findes dog besværlig
En rarere, end dend jeg har,
   I det jeg kaldes ærlig,
Og alle de, som kiender mig,
   Tillige paa mig lider.
Slig Titel var jo Adelig
   I vore Fædres Tider.

<i>En fin</i>, at een vil kneyse da
   Saa høyt af Titel-Ære,
Hvis Dyd, naar Rangen sigtes fra,
   Befindes Klid at være,
Sligt forekommer mig, som naar
   Bedagede Matroner
Ved <i>Privilegium</i> af Aar
   Nedtrykker unge Koner.

De pukker af, at Deres Navn
   I Kirkens Bog var skrevet,
Før Svensken blev fra Kiøbenhavn
   I dends Beleiring drevet.
Hvad da? blev Stormen frugtesløes
   Ved disse Commendanter?
Mon disse Myg af Landet køes
   De Svenske Elephanter?

De foregiver og, at De
   Har været gift saa længe,
Og een haft to, en anden tre
   Ja fire Mænd i Senge.
Hvad da? Om de har haft en snees,
   (Som mueligt nok kand være)
Skal Ægteskabet da ansees
   Som Qvinde-Kiønnets Ære?

Hvad er det, at de noget vil
   Af saadant sig indbilde?
Hvad kand dend unge Kone til,
   At hun er gift saa silde?
Hvad Skarn er det, at hun ey gaar
   Med Rynker og ved Krykke?
See! kommer Giftermaal og Aar
   Ey fra Natur og Lykke?

Imidlertid jeg siger det
   Maa ingen mig fortenke,
Som dend, der Alderdommens Ret
   Og Frihed vil forkrenke.
Jeg ærer Haaret, som er graa
   Af Dyd og Aar tillige,
Merk, <sc>Ære-siuge Stymper</sc>, saa,
   Hvad Lignelsen vil sige.

I:falster2002122602
T:Verden som et Doll-Huus
F:Mand seer i alt Naturens Land
N:Trykt 1730.
N:Teksten følger Chr. Falster: <i>Satirer 1720-42</i>, I-II, DSL, 1982, bd. 1, pp. 133-160
Q:kilde,side

Mand seer i alt Naturens Land
   Hvor <sc>Phantasiens</sc> Stierne 
Med sin Gevalt og Virkning kand
   Forhexe Folkis Hierne:
Hvor deres Hovedt Sejer-Verk
   Kand lade sig forrykke,
Hvor en <sc>Indbildning</sc> hefter sterk,
   Som Stiil i Kaaber-stycke.

See! gaar mand til et Doll-Huus, da
   Er der jo een og anden,
Som Griller haver jaget fra
   Fornuften og Forstanden:
Af hvilke een gaar derud paa,
   At Næsen er en Sabel,
Hvorfor hand beder Folk at gaae
   Af Veyen for sin Snabel.

Een meener, at hand er af Blaar,
   Og snart en Ild kand tænde,
Hvor over hand og løber, naar
   Hand seer et Lys at brænde.
Een gaar og Leer udi sit Sind,
   Som den, der sig kan giøre
U-synlig, og kand komme ind
   Igiennem lukte Døre.

Een synes, at hand haver Horn
   Hvor over hand vil stange:
Een, at hand er et Hvede-Korn,
   Hvorfor hand bliver bange,
Saasnart som hand fornemmer til
   En Fugl ham nær at være
I Meening, at den hannem vil
   Opsluge og fortære.

Langt fra, at jeg ad disse leer;
   Jeg meere ynker dennem.
Men naar jeg udi Tanker seer
   Vor Verdens Børs igiennem
Der som et Doll-Huus er besat
   Af kloge Grillen-fænger,
Da er det mig u-mueligt, at
   Jeg mig kand bare længer.

Kiig, kiære Landsmand, ind engang
   Til Verdens Huus-gesinde,
Du efter Alder, Stand og Rang
   Skal tælle da der inde
Saa mange Giæcke runden om,
   Som Mennisker tillige
Saa mange Daare-Kister, som
   Gemacker, tør jeg sige.

Pik paa den allerførste Dør,
   Der møder dig en liden,
Som ey blev vant fra Vugen før
   For 5 a 6 Aar siden:
Som neppe ligger tør endnu,
   Og meener sig dog moxen
Til Brude-Sengens Bis-lu-lu
   Fra Riis at være voxen.

Hun holder nok af Børne-Verk,
   Af Backelse og Sucker,
Hun syer <i>Adrienne</i>, Særk,
   Og sligt til sine Ducker,
Men vogt at du dig icke dog
   Med Børne-Snak udlader,
Thi hun sig holder meere klog
   End Moder eller Fader.

Med Nacken hun ad dennem slaar
   »Og gamle Giecke kalder;
»Thi (siger hun) min Fader gaar
   »I Barndom udaf Alder,
»Vanvittig, taablig, gammeldags
   »Min Moder er og næsten
»En dito ud af samme slags,
   »Og duer ej for Resten.

»Hvad om de kom paa <i>Auction?</i>
   »Hvem mon der skulde byde
»Een Skilling meer for hver Person
   »End for en Hest med lyde?
»Hvad om mand vilde min Forstand
   »Paa Vegt hos deres legge?
»Monn' icke baade hun og hand
   »Blev giort til skamme begge?

»Hvad regner jeg det fierde Bud
   »I Catechismus-Bogen?
»Jeg hverken lider Hoved-brud
   »Af Luther eller nogen.
»Lad Børn bekymre sig om sligt,
   »Jeg har for lang Tiid siden
»Giort nok udaf min Børne-Pligt,
   »Da jeg endnu var liden.

»Min Fader og min Moder tør
   »Jeg meer ej ved at hædre
»Som andre Kielling-Unger giør:
   »Ney det forstaar jeg bedre.
»De dermed nok kand liste sig,
   »At <sc>Jeg</sc> er dem beskiæret,
»Og at Naturen dem med mig
   »Velsignet har og æret.

»For min skyld Mands-Personerne
   »Sig i vort Huus forgaber,
»For min skyld udi Kirken de
   »Ved Stolen staar og skraber.
»For min skyld tager de til hat,
   »Og os beviiser Ære,
»Thi hver af dennem haaber, at
   »Hand Sviger-Søn skal være.

Vend Ryggen. Thi du merker her,
   Hvad Klocken den er slaget,
At Glutten af Indbilding er,
   Forgiort og oppedaget
Fordi de gamle Giæcke ey,
   Har straffet hendes Væsen,
Ey hende ført paa bedre Vey,
   Og lagt en Ring i Næsen.

See disse an, hvor løber de
   Og korser, naar hun gaber:
Dog ney! det er kun skam at see
   Paa disse Kielling-Aber.
Gak fort til næste Cabinet
   Der finder du een <i>Lea,</i><note>Se <XREF BIBEL="bibel1mose29,17">.</note>
Som meener sig at være ret
   Dend skiønne <i>Galathea.</i>

Slig Grille er hun kommen i,
   Fordi en Øyen-Tienner,
Som gaar paa Kap og Fiskeri,
   At fange forklæd-Venner
Har svoret paa for hende, at
   Ey <i>Jupiters Alcmene</i>
Var nær saa hviid, saa rød og glat
   Som denne hans <i>Helene.</i>

For alting gode Miiner hold,
   Naar hun sig selv betragter,
Naar hun giør Fryndser, Leg og Fold
   Paa alle hendes Fagter,
I sær paa hendes Mund, at dend
   Er Hig en Pibe-krave,
Saa du maae tænke, Hillemænd!
   Nu gaar den reent af lave.

Vær ærbar, naar hun spørger dig,
   Hvad ny <i>Roman</i> du kiender?
Thi ald sin Læsning hun paa slig
   Studering kun anvender:
Hun dig om hver en Martyr veed
   At sige heele Sider,
Som haver lidt for Kiærlighed
   Fra de Trojanske Tider.

Slaa Hænder sammen, og tilbed
   I hende Lykkens Gaver,
At hun saa stor en Dejlighed
   Til Medgift faaet haver:
Thi see, blant Prædikanter hun
   Særdeles dend fordrager
Der hendis Skabnings-Munster kun
   Til Text og Indgang tager.

Nok sagt; Lad hende fare saa,
   Dog først begier af hende,
At du dend Ære have maa
   Og hendis Broder kiende:
Hun raaber strax: <sc>Hr. Joseph</sc> kom,
   Her er en Stierne-Kiger
Fra Østerland, som spørger om
   Hvad got min Broder siger?

<sc>Hr. Joseph</sc> kommer da her frem; 
   Som af en Fruer-Stue,
I sine Øyen angenem,
   At lade sig beskue,
Forgyldt med een og anden Ring
   Fra Fruentimmers Hænder,
Og med <i>Faveur</i>-Baand rundt omkring
   Besat i alle Ender.

Du fra de <i>Persers</i> Dronning da
   Ham med en Hilsen ærer,
Som hans <i>Portrait</i> med Længsel fra
   Hans smukke Haand begiærer,
Som ønsker, om det kunde skee,
   I hendis Kammer-Boelig
<i>Originalen</i> selv at see,
   Og døe desmeere roelig.

Hand spørger strax, om du forstaar
   <i>Nativitet</i> at stille?
Med hvad for Held du hannem spaar
   Sit Velfærts-Kort at spille?
Om hand, som af Naturen er
   Et Kunst- og Mester-Stykke,
Skal ikke overgaae enhver
   Til Hove udi Lykke?

Siig jo, og bild ham ind, at hand,
   Som Jomfru-Cammer-Junker,
Skal blive til en mægtig Mand.
   Thi see i Haabet prunker
Hand med dend gyldne Elephant,
   Og synis blant de Høye
At skinne som en Diamant
   I heele Rigets Øye.

Hand <i>Joseph</i> kalder sig dend Nar,
   Og meener hver en Frue
Er hans <i>Madame Pothiphar,</i>
   Som ham kun faar at skue:
Om Folk hand drømmer, som om Ax,
   Der sig for hannem bøyer:<note>Se <XREF BIBEL="bibel1mose37,5-7">.</note>
Hand lover dem Befordring strax,
   Naar Kongen ham ophøyer.

Giør Afskeeds-Compliment, og gak
   Fra denne Grillenfænger,
Til næste Naboe, hvis Gemak
   Af Skilderier hænger,
Saa fuldt som Luuse-Torvet er
   Af Huer, Strømper, Kapper,
Af Buxer, Skiørter, Klædninger,
   Og andre gamle Lapper.

Det første hand dig spørger ad,
   Er, efter hvem i Daaben
Du est opnævnet? Item hvad
   Du fører i dit Vaaben?
Om din Tip-Olde-Fader var
   Een <sc>Oxe</sc> eller <sc>Ugle?</sc>
Hvad Tegn hand udi Skioldet bar
   Af Fiske eller Fugle?

Ved dette Spørsmaal dristig vær,
   Og svar med stille Lader,
At <i>Doctor Morten Luther</i> er
   Din første Stamme-Fader,
Samt at din egen Fader bar
   Sanct Peders Nøgel-Orden,
At hand en Landsbye-Hyrde var
   Og vogtet Kirke-Hiorden;

Da skal du see, hvorledis hand
   Skal harke, giøe og spøtte,
Hvor lit hand skal om Geistlig Stand
   Og dends Studering skøtte:
Hvor hand skal lee af Messe-Serk,
   Og Pibekravens Folder,
Som hand kun for et Spilleverk
   Mod sine Ahner holder.

Taalmodig skal du herved staa,
   Samt krumme dig og skrabe,
Og med en dyb Forundring paa
   Hans Contrafeyer gabe:
Strax hand dig da fortæller om
   Hvor de har tient i Hoffer,
At dend og dend af Beyren kom
   Her ind med Kong <sc>Christoffer.</sc>

Gif agt, naar hand sit Folke-Fær
   Saaledis gaar igiennem,
Hvordan hand springer hist og her
   Forbi endeel af dennem,
Der synis ham som Klakker i
   Hans Stamme-Bog at være,
Den eene for Forræderi,
   Den anden for Vanære.

Du ikke destomindre ham
   Lyksalig dog skal prise,
Som har saa rar Forfædre-Kram
   Udi sin Boe at viise;
Endskiønt en Deel alligevel
   Drog om og bad om Føde,
Endeel sig aad og drak ihiel
   Og sudlervuren døde.

Men viid, at naar hand peeger paa
   Sit eget sidste Stykke,
Du da tillige priise maa,
   Hans Olde-Fædris Lykke,
Som ham i deris Afkom har,
   Saa ypperlig en Herre;
(Da ingen dog af dennem var
   Saa slet, han jo er verre.)

Holt der med op, og hannem tak,
   Fordi hand saa anviiste
Dig i sit Stamme-Huus, og gak
   Til næste Daare-Kiste,
Der sidder en <i>Philosophus,</i>
   Som meener vist, at <i>Bayle</i><note><i>Bayle:</i> Pierre Bayle (1647-1706), fransk filosof.</note>
Er faren samt <i>Salmasius</i><note><i>Salmasius:</i> Claudius Salmasius aka Claude de Saumaise (1588-1653), fransk filolog og polyhistor.</note> 
   I ham med deris Siæle.

Fra <i>Sultan</i> og fra <i>Tartar-Cham,</i>
   Du hilser ham tillige,
Som om hans Lærdom og om ham
   Har hørt saa meget sige:
Du fra dend store Keyser i
   <i>Marocco</i> ham forkynder,
Hvor høyt endog et Barbari
   Hans store Viisdom ynder.

Alt dette tager hand imod,
   Og meener, at mand kiender
Hans lærde Navn ved <i>Niger</i>-Flod
   Og alle Verdens Ender:
Da hand dog knap en Fierding-Vey
   Er uden for sit Rige
Bekiendt, ja tit hans Landsmænd ey
   Af hannem veed at sige.

Hvad skeer? hand strax dig fører i
   Sin lærde Skriver-Stue,
At du hans Skrifters Cancelli
   Skal med Forundring skue:
Men vogt, at du ey spørger til
   <i>Borrichius</i> og fleere,
Thi i dend lærde Verden vil
   Hand som Monark regiere,

Hand viiser dig og til et Sted,
   At see hans <i>Disputatzer,</i>
Endskiønt de ere pyntet med
   <i>Æsopiske</i> Plumatzer,
At <i>Aristippus</i>, hvis hand kom
   I færd at gaa i rette
Med dem, han rigtig spurgte om,
   <sc>Hvor har du staalet dette?</sc>

Men du skal lade som du har
   Ey kiendt endnu til Dato 
Saa skiønne Skrifter og saa rar
   En <i>Europæisk Plato;</i>
Da kløer du Øret allerbest
   Med slige falske Toner,
Da kommer hand her frem dernest
   Med hans <i>Orationer.</i>

Dem læser hand da op for dig,
   Og spørger om du sandser,
Og merker hvor han idelig
   Er fuld af <i>Elegantzer.</i>
Hvor Stiilen vel er overlagt
   Med <i>Phraser</i> og deslige?
Hvor alting saa beqvem er sagt,
   Som nogen kunde sige?

Du svarer Ja og tvifler paa
   At <i>Cicero</i> vel kunde
<i>Orationer</i> skrive saa,
   Og slig en Stiil udgrunde:
Endskiønt du veed, at det kun er
   Udskreven af <i>Cunæus,</i>
Af <i>Lipsius</i>, af <i>Scaliger,</i>
   Af <i>Neuhus</i> og <i>Barlæus.</i>

For Resten hand sit <i>Magazin</i>
   Af <i>Manuscripta</i> priiser,
Endskiønt de neppe et Qvintin
   Er bedre end Adviiser.
Og 12. Aars gammel Almanak,
   At om de trykte bleve,
De da til Ild udi Tobak
   Blev brugt som andre Breve.

Holla! for alting ey forgiet
   At bede ham instendig
Om nogle af hans Vers, som det
   Der er dig høy-nødvendig,
Strax han dit Skib i Læster-Tal
   Med Exemplarer lader,
Som du til Folk udlosse skal
   Paa Stræder og paa Gader.

Fortell derhos, hvor dyrebar
   Du hører dem skattere,
Saa <i>Kingo</i> selv er ikke rar
   Og udi Moden meere,
Strax giør hand dig Forsikring paa,
   At Maane, Sool og Stierne
Har aldrig kundet bryde saa
   Vor <i>Tyhe Brahes</i> Hierne.

Hand synis, at med Lyst enhver
   Bør læse dem igiennem,
Da dog de støder hist og her,
   Og Veyene i dennem,
Er verre end dend lange Bro
   For Heste som er lade,
Om Vinter-Dag ved Ringsted-Kro
   Og Aved-Øre-Gade.

Naar denne Grovsmed haver dig
   Nu viist sin Verksted-Stue,
Naar hand har ladet baade sig
   Og alt sit Tøy beskue,
Naar du est kied af denne Snak
   Og <i>Charlatanske</i> Bielde,
Da gak til nærmeste Gemak,
   Og lad dig der anmelde.

Der sidder Een, som holder i
   Sin Tanke og Forklaring
Sig for det <sc>store Dyr</sc> udi<note><i>det store Dyr: </i> se <XREF BIBEL="bibelaabenbaringen13">.</note>
   Sanct Hanses aabenbaring,
Der Hals og Been kand slaa i tu
   Paa dig og dine Liige,
Fordi hand noget meer end du
   Til Hove har at siige.

Ydmyg dig her, og der hos see,
   At du ham ey forringer
<sc>Hans Naade</sc>-Titel; (dog maa skee
   <sc>Allmægtig</sc> bedre klinger,)
Thi viid, at med Kong <i>Cyrus</i> i
   Forvandskab hand sig regner,
Og af det femte Monarki
   Sig Herre-Navn tilegner.

Hand af Opvartning giør sig til,
   At alle ham tilbeder,
At alle ham behage vil
   Og til Patron udleder,
At hannem daglig henger paa
   Tre, fire Regimenter,
Saa vel af Store, som af Smaa
   Afgudiske <i>Clienter.</i>

Hand roser af, at hand saa svar
   Og overflødig Næring
Af <i>Dedicationer</i> har
   Af Vers og af Foræring,
At dersom Folk, som selger Thee,
   Kusiner og deslige,
Saa megen Tilløb havde, de
   Da hastig bleve rige.

Alt dette skalt du høre an,
   Som Svaghed af dend Sterke,
Og mægtig Client-Tyran,
   Og dig ey lade merke,
At det engang kand gaae ham i
   Hans høye Magt omsider,
Som <i>Bellissarius</i> udi
   <i>Justiniani</i> Tiider.

Hvad da? saa løber baade du
   Og andre fra hans Dørre:
Saa kommes hand ey meer ihu;
   Saa er hans Hof ey større
End <i>Görtzes</i> udi hans Arrest,
   Og saa bestaar hans Venner
Alleene af en Snylte-Giest,
   En Kudsk og Kammer-Tienner.

Tys! lad ham i hans Phantasie
   Kun have meer at sige
End nogen <i>Primas Regni</i> i
   Det Polske Konge-Rige;
Men naar du dig har staaet tret
   Og dine Øren skammer
Sig ved at høre meer af det,
   Da gak til neste Kammer:

Du paa en Trefod finder der
   En selv-klog modig Stakel,
Som sig indbilder, at hand er
   <i>Apollinis Orakel,</i>
Og at hand af Naturen har
   Priviligeret Naade,
I alle Ting med kloge Svar
   Guddommelig at raade.

See! vilt du føle Pulsen ret
   Paa hans Forstand og Hierne,
Da priis dig lykkelig i det,
   At du saa høy en Stierne
Paa Himlen haver, at du dend
   Kand see, som ey har Liige,
Hvis Viisdom haver meere end
   Kong <i>Salomons</i> at sige.

Paa Timen løser hand for hans
   Indbildings Giekke-Pose,
Og fanger an af sin Forstands
   Oplysning sig at rose;
Hvad Sværm, fordi hand er saa viis,
   Hand har om sine Dørre,
At hos <i>Fleury</i> udi Pariis,<note><i>Fleury:</i> André Fleury (1653-1743), fransk kardinal.</note>
   Dend kand ey være større.

Hand anker paa, at Kongen, før
   Hand noget Verk fuldfører,
Hand da ey ham dend Ære giør
   Og hans Betænkning hører.
Hand vil i alle Folkis Port
   En Pose-Kiger være,
To Buxer kand ey blive giort,
   At hand dem jo vil skiære.

Bring ham paa Snak om Czaren, see,
   Hand siger strax sin Meening,
Hvor <i>Assow</i> faldt til Tyrkerne,
   Ved daarlig Freds Foreening,
At hvis hand havde været med,
   Hand da saa u-besindig
Ey havde sluppet sligt afsted,
   Men været meer spidsfindig.

Om <i>Malborough</i> saa vel som om
   <i>Eugenius</i> hand taler,
Og dømmer misfornøyed som
   Om halve <i>Generaler,</i>
At hvis mand Fuldmagt havde ham
   Betroed fra Østerrige,
Da skulde Tyrken faaet skam
   Og Frankerig tillige.

Hvad Kirke-Staten sig angaar,
   Da undrer hand ey meere,
End at den gode Bisp forstaar
   Ey bedre at regiere
En geistlig Stiftets Underdan,
   En u-regierlig <i>Lector,</i>
En halvgal Provst og Capelan,
   En overgiven <i>Rector.</i>

Ved Bye- og Lands- og Herridts-Ting
   Hand dette eene roser,
At <i>Advocater</i> kiør i Ring,
   Og spiller Bold med Skoser,
At Dommeren saa kunstig veed
   I Retten at lavere
For Venskabs skyld, for Gavmildhed
   Og andet saadant meere.

For Resten er hans Phantasie
   Ey vel tilfreds med noget,
At Lov og Ret, at Politie
   Og alting jo er kroget,
At Søe- og Land-<i>Etaten</i> jo
   Paa bedre Fødder stode,
Hvis Kongen vilde ham betro
   Sin Krigs-Hær og sin Flode.

Imedens hand saaledis nu,
   Mod heele Verden praler,
Da vogt for alle Ting, at du
   Ey leer, ey heller taler,
Hvor med du ligesom kand slaae
   Ham paa hans Mund og Øre;
Thi see, hand Ordet eene paa
   Sin Prækestool vil føre.

Lad ham kun være i dend Tro,
   At frem for nogen anden
Naturen ham har givet to
   Talenter i Forstanden,
At hand som en <i>Chineser</i> meer
   Og bedre med sin eene
End nogen <i>Europæer</i> seer
   Med begge Øyensteene.

Lad hannem dadle i Forstand
De beste <i>Cardinaler,</i>
<i>Alexiwitz, Louis le Grand,</i>
Og alle <i>Generaler,</i>
Hand er dog gal, i hvad du giør
Lad hannem derfor fare,
Og gak til neste Kammer-Dør
Til Spørsmaal der at svare.

Der sidder Een med hvide Haar
   Paa Lænnestoel og Skammel,
Som hen ved Fiirsindstive Aar
   Er allerede gammel,
Som tykkes sig at have saa
   Fremdraget sine Dage,
At hand til Himmels burde paa
   <i>Eliæ</i> Vogn at age.<note><i>Eliæ Vogn:</i> se <XREF BIBEL="bibel2konge02,11">.</note>

Dend <sc>Berlenburgske</sc> Bibel har
   Hand liggende ved Haanden,
Som er ham meere dyrebar
   Af Tolken end af Aanden:
Hand sig i intet skyldig veed,
   Hvorfor hand alle Tider
Om Titel udaf <sc>Hellighed</sc>
   Med <sc>Pharisæer</sc> strider.

Hand dig forsikrer, at hand ey
   Har seet sin Næste trænge,
Før hand ham paa dend halve Vey
   I møde gik med Penge.
(Men viid, at hvor hand laante hen,
   Hans Skyldner der beklager,
At hand tog tyve-fold igien,
   Som Bonden af sin Ager.)

De Ti Guds Bud hand meener sig,
   At have rigtig holdet,
Fordi hand ikke falskelig
   Har svoret, eller troldet:
Men see, hand taler intet om
   Hvor meget hand har drukket,
Hvor mangen gang hans Christendom
   Har over hannem sukket.

Hand roser af hvor flittig hand
   I Kirken haver gaaet,
Og hvor hand har for alle Mand
   Som et Exempel staaet,
Hvor hand paa Knæ har giort sin Bøn
   Med sammenlagde Hænder
For Kirken, Kongen og hans Søn
   Og alle Landets Stænder.

Med viid at, naar hand gik derfra,
   Og før hand hiem var kommen,
Hand havde alt paa Veyen da
   Forgiettet Christendommen,
At, om man spurte hannem ad
   Hvad hand paa Hiertet lagde,
Hand neppe huuste længer, hvad
   Hans selv og Præsten sagde.

Af Skriftens Bog hand giør sig til
   At han veed meer at sige,
End mangen Præst af Huus-Postil
   Af <i>Luther</i> og deslige,
At hand saa vel er grundet, som
   De beste Kirke-Fædre:
Men see hans Levnet efter, om
   Hand derfor er des bedre.

Set Prøve paa ham, spørg ham ad,
   Hvordan hand sluttet haver
Sit Testament? til hvem og hvad
   Hand giver Siæle-Gaver?
Du da forordnet finder der
   Saa meget til hans Venner,
Saa meget til hans Jorde-Fær,
   Saa meget til hans Tiener,

Men merk hvor denne Helgen sig
   Mod det gemeene beste
Besmittet har med Arve-Svig
   Mod <sc>Gud</sc> og mod sin Næste:
Giv agt, om hand har Kirker skænkt
   Saa meget som en Daler,
Om hand paa Skoler haver tænkt
   Og arme Hospitaler.

Lad sidde da det gamle Vrag,
   Og sine Jertegn priise,
Som hand har øved Dag fra Dag
   I Christendom at viise!
Gak fort! lad hannem lyve for
   Sig selv i sine Tanker,
Og see, om hand ved FADER VOR 
   Sig ind i Himlen banker.

Gak nest op til, der sidder dend,
   Som haver skrevet dette,
Som nep er meer forstandig, end
   Det Lam, der gik i Rette
Med hin <i>Æsopi</i> Ulv, fordi
   Hand det opsluge vilde,
Da dog Naturen lader i
   En Ulv sig ey formilde,

Saaledes gaar det og med ham:
   Ald U-dyd vil hand hævne,
Den vilde Tiger giøre tam,
   Og slette det U-jævne;
Hand for sig selv en Landstings-Ret
   Mod heele Verden fører,
Tilspørger Folk om det og det,
   Og Vidner overhører.

See! spørger du ham hvo der har
   Forordnet ham til Dommer?
Du kun et <i>philosophisk</i> Svar
   Derpaa af ham bekommer,
At dend <i>Commission</i> ham er
   Af <i>Socrates</i> paadraget,
At dømme og forfølge hver
   En Hoved-Skielm til Kaget.

Men hav dend stakkels Mand undskyld
   At hand sig saa formaster,
Og er med Nidkierhed opfyldt
   Mod sine Tiders Laster:
Hand mindis ey, at <i>Socrates</i>
   Er død med sine Dyder,
Og at en Ræv dog bider Giæs
   Hvor meget mand end skyder.

Lad ham i Fred omløbe med
   Sin Liimstang udi Haanden,
At feye hvert et u-reent Sted
   Og at uddrive Aanden,
Som spøeger i hans Naboes Huus,
   Hvorfor hand knap faar soved,
Ret som han havde Flagermuus
   Og Bremser i sit Hoved.

Lad ham med Ro arbeyde paa
   Sit Luud-Bad at oprette,
Hvor ved han Verdens Tarter blaa
   Og sorte Huud vil tvette.
Hans Skiers-Ild dog ey rense kand
   De sudlervurne Siæle;
En Hore vil dog have Mand
   Og Tyven vil dog stiæle.


