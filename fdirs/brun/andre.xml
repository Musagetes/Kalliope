<?xml version="1.0" encoding="ISO-8859-1"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="brun" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="brun2001010701">
<head>
   <title>Norges Herlighed</title>
   <toctitle>Norges Herlighed</toctitle>
   <indextitle>Norges Herlighed</indextitle>
   <firstline>Boer jeg paa det høie Fjeld</firstline>
   <quality>korrektur1</quality>
</head>
<body>
Boer jeg paa det høie Fjeld,
Hvor en Fin skjød en Reen med sin Riffel paa Skien,
Hvor der sprang et Kildevæld,
Og hvor Ryperne plasked i Lien;
Jeg med Sang vil mane frem
Hver en Skat, som laae skjult udi Klippernes Rifter;
Jeg er glad og rig ved dem
Kjøber Viin og klarerer Udgifter.
Klippens Top, som Granen bær,
Muntre Sjeles Fristad er;
Verdens Tummel neden for
Til min skyehøie Bolig ei naaer.

Boer jeg i den grønne Dal,
Hvor en Elv løber let gjennem skovrige Sletter,
Hvor Løvhytten er min Sal,
Hvor den voxende Grøde mig mætter,
Hvor det muntre Faar og Lam
Tripper om, nipper Løv, og hvor Øxene bøge;
Leer jeg høit til Modens Kram
Og til Renter, som Rigdom forøge.
Fra min lave rolige Dal
Seer jeg mange Mægtiges Fald,
Sidder paa min Tue tryg,
Og udtømmer en Glædskabs Pokal.

Boer jeg ved den nøgne Strand
Paa en Holm, fuld af Æg mellem rullende Bølger,
Hvor en Fuglehær paa Vand
Sild og Brisling og Morten forfølger;
Trak jeg da en Fiskedræt
Fuld af Rogn, saa min Baad var paa Vei til at synke;
Og jeg saa blev glad og mæt,
Maa den Gjerrige længe nok klynke.
Een Ret nok paa Nøisomheds Bord:
Fisken svømme! det var et Ord;
Derpaa drak jeg mig et Glas,
Sang og drak Fiskeriernes Flor.

Sjunger Bjerg og Dal og Strand:
Guld af Bjerg, Brød af Dal, fuld af Fiske fra Stranden;
Saa maa Tossen drikke Vand;
Skjenker Viin udi Glasset til Randen!
Norges Land er ingen Ørk,
Glæden fødes og der udaf selve Naturen;
Være hvo som vil en Tyrk,
Sidde tørstig og vranten og sturen.
Vi drak Norges Hæder og Held,
Sang om Strand, om Dal og om Fjeld,
Alting blomstre for Enhver,
Som vort Land og vort Selskab har kjær!
</body>
</poem>

<poem id="brun2001010702">
<head>
   <title>Den norske Vinter</title>
   <toctitle>Den norske Vinter</toctitle>
   <indextitle>Den norske Vinter</indextitle>
   <firstline>Min norske Vinter er saa vakker</firstline>
   <quality>korrektur1</quality>
</head>
<body>
Min norske Vinter er saa vakker;
De hvide sneebedækte Bakker,
Og grønne Gran med puddret Haar,
Og trofast Iis paa dybe Vande,
Og Engledragt paa nøgne Strande;
Jeg bytter neppe mod en Vaar.

Nu Dalens muntre Sønner glide
Paa Skier ned fra Fjeldets Side
Saa rask som Piil i Luften fløi,
Nu let paa Skøiter de sig svinge,
Nu Kanefartens Bjelder klinge,
Og Øret dirrer af den Støi.

Fra Fjeldets Gruber Malmen kjøres,
Og Mastetræ til Stranden føres,
Og Kulden selv gir Farten Liv,
Og Snee paa Fjelde Veien baner
For norske Bondes Karavaner.
Flid er min Landsmands Tidsfordriv.

Men vi, som Tid med Spøg fordrive,
Og Vennelav med Sang oplive
I varme Sal ved breden Bord,
Vi drak, om vi ei kunde andet,
Skaal for den første Stand i Landet,
Som pløier Hav og dyrker Jord.

Held følge den, som Malmen bryder,
Hvor Jordens haarde Barm frembyder
Forborgen Skat til flittig Haand!
At trodse Død og Storm og Kulde,
At være fri men Kongen hulde,
Det er den norske Bondes Aand.

Han skaber ikke Porceliner,
Og ei bereder hede Viner,
Men for hans Sveed vi kjøbe dem;
Han bygger vore Huse tætte,
Og Vildt, som vi med Smag anrette,
Han bringer os fra Skoven frem.

Fred hvile over Kuldens Bolig!
Der sidder raske Nordmand rolig,
Beskjermet mod hver Uvens Vold;
Og den, som turde Freden bryde,
For sildig skal den Kamp fortryde;
Vi føre Frihed i vort Skjold.

Om Alting fryser her i Norge,
For Venskabs Varme tør jeg borge;
Thi der er Ild i Nordmands Bryst.
Kom, Broder! kom, men uden Kulde,
Hverandre indtil Døden hulde,
Syng Venskabs Skaal med mandig Røst!
</body>
</poem>

<poem id="brun2001010703">
<head>
   <title>Et Impromtu.</title>
   <toctitle>Et Impromtu.</toctitle>
   <indextitle>Et Impromtu.</indextitle>
   <firstline>Efterspil tit gjorde Lykke</firstline>
   <quality>korrektur1</quality>
</head>
<body>
Efterspil tit gjorde Lykke,
Skjøndt det kun en Farce var,
Naar et udarbeidet Stykke
Forud lidt mislykket har;
Lune meget gjør til Sagen,
Vanheld ogsaa møde kan.
Lad os sjunge, blid er Dagen,
Før gav Himlen grusom Vand.

<i>Hauch</i> og <i>Dame</i> begge være
Inderlig velkomne her!
Laugets Lyst og Liv og Ære
Her og allevegne vær!
Det i Aften bedre glider,
Sagen er - vi Manden har,
Som vor Sang og Glæde lider,
Sangen vor Stiftamtmans var!
</body>
</poem>

<poem id="brun2001010704">
<head>
   <title>Min Smag</title>
   <toctitle>Min Smag</toctitle>
   <indextitle>Min Smag</indextitle>
   <firstline>Jeg skjøtter intet om høie Sving</firstline>
   <quality>korrektur1</quality>
</head>
<body>
Jeg skjøtter intet om høie Sving
Og ei om Toner, som knibes ud af Kastrater,
Og ei randsager jeg dybe Ting,
Og ei bekymrer jeg mig om Krig mellem Stater;
Jeg min Vise nynner
Og mit Glas forsyner,
Og for Resten slaaer jeg mørke Griller bort
I Veir og i Vind og i Latter.

Jeg gjør kun lidet af Verdens Guld;
Den snart fik nok, som ei alt for meget begjerte.
En gjerrig Satan, naar blev han fuld?
Nei evig Tørst efter meer forvolder ham Smerte;
Jeg den Kunst vil lære
Rolig at undvære,
Hvad jeg ei kan faae; thi netop er dog nok
For dette nøisomme Hjerte.

Jeg gjør dog noget af Ærens Glands;
Foragt kan jeg for min bare Død ikke taale;
Men jeg foragter den Narredands,
Hvor Folk sit Værd efter Rangforordningen maaler;
Velfortjent at være
Er den sande Ære,
Hvad Smarodser end til Stores Lov og Priis
Saa himmelhøit monne skraale.

Smaa Piger holder jeg meget af,
De Hjertens Unger opliver alting i Lavet;
Men vee den Skurk, som i Lysters Hav
Kan ønske Dyd og Uskyldigheden begravet!
Skaal for ømme Smerter,
Skaal for rene Hjerter,
Skaal for Husets Moer og hver en vakker Glut,
Med Dyd og Ynde begavet!

Af Venskab gjør jeg dog allermeest,
Et Vennelav er et Paradiis her paa Jorden;
Hvor Glæden hersker er altid Fest,
Naar vilde Sæder ei skade Dyder og Orden.
Venner Glasset tager!
Vinen liflig smager,
Naar vi drak vort rene Venskabs glade Skaal
Og Fred og Velstand i Norden.
</body>
</poem>

<poem id="brun2001010705">
<head>
   <title>Bergenssangen</title>
   <subtitle>eller "Udsigter fra Ulriken"</subtitle>
   <toctitle>Bergenssangen</toctitle>
   <indextitle>Bergenssangen</indextitle>
   <firstline>Jeg tog min nystemte Cithar ihænde</firstline>
   <quality>korrektur1</quality>
</head>
<body>
Jeg tog min nystemte Cithar ihænde,
Sorgen forgik meg paa Ulrikens topp;
tænkte paa Bauner om de skulde brænde
og byde Mandskap mod fienden opp;
følede Freden, blev glad i min Ånd
og grep til min Cithar med legende Haand.

Værdige gamle graaskaldede Bjerge,
I, som omringe min Fædrene-Bye,
I, som saa mangen en Torden afværge,
og sønderbryde electriske Skye!
Yndig er Dalen, I hegne mig ind,
og Foraar og Dalen opplive mit Sind.

Herfra fortryllende Syner jeg skuer,
Lungegaards Vandet, den Slette saa blaa,
Nyegaards Alleens løvkronede Buer,
derunder prydede Skiønne at gaae,
deromkring Markens dens festlige Dragt,
der Guld i det Grønne den blomstrende Pragt!

Tæt ved mig Alrikstads dobbelte Slette,
Kongeborg fordum og brugbar til Strid,
Skiøn af Naturen, og fortrin vil trette
med selve Nyegaard, som prunker med Flid,
der løb fra Svartedig skummende Aae,
der saae jeg Møllehjul flittig at gaae.

Bedre frem Bergen, det Handelens Sæde,
strækkende Arme om seilbare Vaag.
Derhen høikarmede Jækter med Glede
rustes hver Sommer til dobbelte Tog;
derfra gaae skibe saa vide om land;
der kjøber, der selger, der handler hver Mand.

Der seer jeg Skoven af Masterne høie,
handlende Stuers Bredvaiende Flag;
Vippebom seer jeg sig flittig at bøie,
flittig at hæve. - Tangenternes Slag
paa dette Handels-Claveer gav Musik,
og Vare af Skuderne dansende gik.

Nu tog jeg Vand af den springende Kilde,
hvorudaf Oldtidens Kæmpeslægt drak.
Naar de lykønske sit Fødeland vilde,
Sverdet af Skeden tillige de trak,
Vee! den, saa sang de, saa synger jeg og,
den Niding, som Sverd imod Fødeland drog.

Freden, o! Bergen! din rede beskirme,
Sommeren krone hver Ager med Brød!
Ilden og Sverdet dig aldrig fornærme,
Havet dig aabne sit frugtbare Skiød!
Da mellem Biergene syv skal du staae,
naar nybaget Kjøbstad i Luften maa gaae.

Jeg drak den Skaal som mig Ulriken skjænkte;
drikker den samme I som have Viin.
Hver som opriktig mod Fødeby tænkte,
lad denne munterheds Skaal være sin.
Held for vort Bergen, vort fødelands Held
Giv alting maa blomstre fra Fjære til Fjeld.
</body>
</poem>

<poem id="brun2005071001">
<head>
   <title>Bjergmands-Sang</title>
   <firstline>Vort Kolde Norden føler Varme</firstline>
   <quality>korrektur1</quality>
   <notes>
      <note>1788, Da Kong Fredrik 4de (feilskrift for 6te, red.) som Prinds var paa Røros, besøgte han ogsaa bemeldte Storvarts-grube, som er 3/4 Miil fra Bergstaden. Malmgangen er her den saakaldte liggende (Horisontale) men i de andre Gruber den "Hengende" (Perpendikuler) hvorfore Stiger eller ?? maa bruges; Saaledes kan man i denne Grube mageligt gaa langt ned, og der kjøres endog med Heste Vognlas. Paa et bekomst Sted ned i Gruben, var saaledes anbragt eller opreist en Æresport, omgivet med mange Lamper til Prindsens komme, og ved Hans Ankomst blev af 8. graaherdede Arbejdere istemmed følgende "Bjergmands-Sang".</note>
      <note>Afskrift ved Bjørn Davidsen efter Lorents Skancke: <i>Nogle Optegnelser af mit Levnets løb</i>. Tilsendt af Ole Jørgen Kjellmark.</note>
      <!-- Se http://home.online.no/~fndbred/skanckbs.htm -->
   </notes>
</head>
<body>
1.
Vort Kolde Norden føler Varme;
Hvert Bjerg udstrekker lange Arme
For at omfavne Kongens Søn;
Selv Ørnen smiler ham i møde,
Og ved hans Aasyns Morgenrøde
Skal nøgen Klippe - blive Skjøn!

2.
Prinds! der er Malm i disse Fjelde,
Og om det engang skulde gjelde,
Da er der Malm i Bjergmands Arm;
For dine Fædres og dit Rige
Skal den din Hammer aldrig svige,
Men falde tung paa Uvens Barm.
 
3.
See her er Folk, som gaaer i Døden,
Som trodser Farer ufortrøden,
Hvis Krigsmusik er Miners Knald.
Ja, medens Bjerg vi undergrave,
Vor egen Grav vi tit tillave -
Men døe i Fred - - det er vort kald.
 
4.
Skal derfor Pligt os engang kalde
At gaae mod dem, som overfalde,
O Prinds! din Arv, vort Fødeland,
Da trodse Bjergmænd Ild og Kulde;
Vort Kongehuus til Døden hulde,
I blodig Kamp vi holde Stand.
 
5.
Dig, Rigets Arving! Bjerge hylde,
Og prange med sin Rigdoms Fylde,
Og anbefale sig din Gunst.
Du saae, naar Du steg ned i Huler,
Og fandt den Skat, som Jorden skjuler,
At Klippen var ei skabt omsonst.
 
6.
Selv skal Du Bjergmands Haab oplive,
Om han det elskte Navn maa skrive
Paa denne ny navnløse Ort.
Naar Ertsen riig i Gruben tindrer,
Man Fredriks dyre Navn erindrer;
Det blir og under Jorden stort.
 
7.
Stiig, Kongesøn! Stiig ned i Jorden!
Den aldrig ganske stor er vorden,
Som ei nedlod sig for at see.
Stiig siden op paa Odelsthrone,
Og Grubens Skat i Kongekrone
Skal glimre blandt Juvelerne.
 
8.
Vi Agre ei, men Ilden dyrke,
Med haarde Steen vi prøve Styrke
Og trenge ind i Jordens Skjød:
Vi ned i Dragers Bolig stige,
Og vore dybe Miner sige
Til disse Stene: "Vorder Brød."
 
9.
Vi slaae paa Borr med flittig Hammer,
Og indminere mangt et Kammer,
Som aldrig saae den blide Dag;
I Afgrunds Dyb vi fange Bytte,
Og yde Skat til kunstig Hytte,
Hvor Ild og Vand gjør Vaabenbrag.
 
10.
Der Lænker rasle, Vandfald suser,
Og Vind af trinde Bælge bruser.
Og trykket Luft oppuster Ild.
Ved Ild maa Steen som Vandet flyde,
Og Ovnen Kobberstrøm udgyde,
Og det var/er Bjergmands Skuespil.
 
11.
Saa blomstrer Flid i Fredens Skygge,
Naar Folkesædre mildt betrygge
Hver i sit Kald, hver i sin Stand.
Thi leve længe Landets Fader,
Indtil han sildig overlader
Sin Arv til værdig Eftermand!
 
12.
Stiig, Fredrik, da paa Faders Throne,
Og Himlen al din Idræt Krone;
Men glem ei dine Bjergmænds Tarv!
Du har for længst vort hele Hjerte,
Som varig Ild for Dig ernærte;
Ja Du fik Klippen og i Arv. -
</body>
</poem>

</workbody>
</kalliopework>
