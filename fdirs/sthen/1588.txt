I:sthen1999030201
T:En Aften- eller Natsang
F:Den ljuse Dag forgangen er

Den ljuse Dag forgangen er,
og Natten hun hænger os paa.
O Jesu Christe, Herre kær,
du altid hos os blive maa.
Glæde os Gud i Himmerige.

Du est det evige Guddoms Ljus,
det maa vi jo bekende;
kom til os i vor Hjertes Hus,
med din Naade os optænde.
Glæde os Gud i Himmerige.

Du est vor Vægter tryg og tro,
du vilt os aldrig undfalde;
paa dig saa ville vi bygge og bo,
i al vor Nød dig paakalde.
Glæde os Gud i Himmerige.

Dagen er skabt til Arbejde og Umag,
det kan hver hos sig mærke;
men Natten er skabt til Ro og Mag,
de trætte Lemmer at styrke.
Glæde os Gud i Himmerige.

Bevar os, Gud, i denne Nat,
fra Djævelens listige Pile;
i alskens Fare du med os stat,
giv Rolighed og god Hvile.
Glæde os Gud i Himmerige.

Vi befale os i Jesu Vold,
naar vi vore Øjen tillykke;
Gud være vor Værn, vor Klippe og Skjold,
mod alt ondt der os kan trykke.
Glæde os Gud i Himmerige.

Giv os en rolig Nat og god,
lad os i Synden ej sove,
lad os ej gøre det dig er imod,
ej heller i Sorgen opvaagne.
Glæde os Gud i Himmerige.

Saa ville vi i Morgen love dig,
din Godhed gerne bekende,
og siden altid i Himmerig
dig prise foruden Ende.
Glæde os Gud i Himmerige.

I:sthen1999030202
T:Herre JEsu Christ, Min Frelser du est
F:Herre JEsu Christ, Min Frelser du est

1.
HERRE JEsu Christ, Min Frelser du est,
Til dig haaber ieg alleene: Jeg troer paa dig,
Forlad icke mig, Saa Elendelig,
Mig trøster dit Ord det reene.

2.
Alt effter din Ville, O HErre mig stille,
At ieg dig trolig kand dyrcke: Du est min Gud,
Lær mig dine Bud, All min tid vd,
Du mig i Troen styrcke.

3.
Nu vil ieg være, O JEsu kiere,
Huor du mig heldst vilt haffue: Jeg lucker dig ind,
I mit Hierte oc Sind, O HErre min,
Met all din Naade oc Gaffue.

4.
Saa inderlig, Forlader ieg mig,
Alt paa din Gunst oc Naade: O JEsu sød,
Hielp mig aff all nød, For din haarde Død,
Frelss mig fra alskens Vaade.

5.
All min Tilljd, Nu oc altid,
Haffuer ieg til dig O HErre: Du est min Trøst,
Dit Ord oc Røst, I all min Brøst,
Mit Hiertens glæde monne være.

6.
Naar Sorgen mig trenger, Effter dig ieg forlenger,
Du kand mig best hussuale: Den du vilt beuare,
Hand er vden Fare, Du mig forsuare,
Dig monne ieg mig befale.

7.
Nu veed ieg vist, HErre Jesu Christ,
Du vilt mig aldrig forlade: Du siger jo saa,
Kald du mig paa, Hielp skalt du faa,
I all din Sorg oc vaade.

8.
O giffue det Gud, Wi effter dine Bud,
Kunde oss saa skicke tilsammen: At wi met dig,
Euindelig, I Himmerig,
Kunde leffue i Salighed, Amen.

N:En stærkt bearbejdet version findes i folkekirkens salmebog fra 1953 med melodi af August Winding, 1878.
N:Indtastet af Kevin Edelvang.

I:sthen1999030203
T:Den mørke nat forgangen er
F:Den mørke nat forgangen er

Den mørke nat forgangen er,
og dagen oprinder så vide,
nu skinner sol over mark og kær,
de fugle de sjunge så blide;
Gud give os lykke og gode råd,
sin nådes lys os tilsende!

Gud være lovet i evighed,
han denne nat tog os vare!
Han lyse på os sin hellige fred
og fri os af alskens fare!
Gud give os lykke og gode råd,
sin nådes lys os tilsende!

Om påskemorgen, den signede dag,
Vorherre stod op af døde,
det var os alle et godt behag,
han frelste os derved af møde.
Gud give os lykke og gode råd,
sin nådes lys os tilsende!

Ræk os, o Jesus, din frelserhånd
i dag og i alle stunde,
udløs os alle af mørkets bånd,
at ret vi dig tjene kunne!
Gud give os lykke og gode råd,
sin nådes lys os tilsende!

Da, hver gang dagen forgangen er,
og natten til os fremskrider,
vi dig vil prise, o herre kær,
af hjertet til alle tider.
Gud give os lykke og gode råd,
sin nådes lys os tilsende!
