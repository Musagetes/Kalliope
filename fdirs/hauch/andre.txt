CVS-TIMESTAMP: $Date$
VQ:korrektur1

I:hauch2001050101
T:Naturforskeren
F:Med Andagt knæler jeg
N:Bidrag fra Brian Bentzen

Med Andagt knæler jeg,
Hellige Natur! for Dit Altar.

Jeg sørger med Dig,
Naar Du snoer om
Sortklædte Hofter
Det syvfoldfarvede Belte,
Naar Dit blinkende Øie fyldes med Taarer.

Jeg glædes med Dig,
Naar Du vanker i Sommervinden,
Naar Du sødtaandende staaer
Over musbedækkede Tag,
Og ei foragter
At smykke det rundt med Vaarens Blomster.

Trofast maa Du være, Natur!
Thi ofte jeg lytted' i Skoven,
Naar med susende Vinger
Du slog dens mægtige Harpe.
Ofte ved Kilden,
Naar i de flydende Strænge
Med sagte Finger Du famled.

Da hørte jeg Din Stemme,
Hørte Dig stedse gientage
Din gamle Sang med uendelig Veemod.

Uendelig Dybde laae i de simple Toner,
Uendelig trofast maa være det Hjerte,
Der hænger saa fast ved det Gamle.

Trofast maa Du være, Natur!
Og derfor jeg lægger min Haand paa Dit Altar
Og sværger det høit:
Aldrig at lukke min Sjæl for Din Storhed,
Aldrig at hylde en fremmed Guddom,
Og glad at offre mit Liv
For et Blik af Dit dunkeltbeskuende Øie.

Ingen Ring vexled' Du med mig,
Ingen gylden Slange
Snoer sig om Fing'ren til Pant paa Din Troskab.
Kun en ringe Steen*)
Gav Du i min Haand,
Uanselig og graa,
Men jeg føler i den
Et dunkelt Slag af Dit mægtige Hjerte.

*) Magnetstenen.

N:Trykt i <i>Iris for 1819</i>. Noten i selve digtet, markeret med *), er Hauchs egen.

I:hauch2001112601
T:Herr Magnus han stirrer i Vinternatten ud
F:Herr Magnus han stirrer i Vinternatten ud
N:Inspireret af Anders Sørensen Vedels <XREF DIGT="vedel2000050406">

Herr Magnus han stirrer i Vinternatten ud:
"Christ give, jeg maa svale min Hævn paa Hertug Knud!"
Et Lønbrev han skriver saa tankefuld med Sned:
"Du møde mig i Harrestad, der vil vi tales ved."

Herr Magnus han spænder sit Glavind ved Lænd:
"Ham hilse Danmarks Piger, mig følge Danmarks Mænd."
Herr Magnus han rider med Kjæmper ved sin Side,
"nu vil vi bede Hjorten og se, hvor den mon lide."

Og da de kom til Harrestad, hvor Skovens Fugle bo,
da mødte de Knud Hertug, saa listelig de lo.
"Nu skrifte du, min Frænde, hvad ej du skrifted før,
hvo Guldkronen fanger, naar Dannerkongen dør.

Og hør, min unge Frænde, du synes mig saa bleg,
nu vil vi skifte Riget ved Sværdenes Leg."
De jærnklædte Kæmper opløfted deres Spær,
saa vog de den Herre ved Fuldmaanens Skjær.

Da sprang der frem en Kilde, den sank igen i Hav,
det var de Danskes Taarer, der flød ved Heltens Grav.
O, Danmark, paa Rænker du aldrig dig forstod,
det har du tit betalt med dit reneste Blod.


I:hauch2002050901
T:Birken
F:Hvi staaer du saa eensom, o Birketræ
N:Bidrag fra Sven Sørensen.


"Hvi staaer du saa eensom, o Birketræ!
Paa Heden i Vinter og Vind?"
O Jomfru! hvi vælger du Himlen til Læ?
Hvi er du saa hvid om Kind?

"Jeg aldrig hviler bag Skov og Hegn,
derfor er jeg hvid om Kind!"
Mig aldrig forfrisker den faldende Regn,
paa Heden i Vinter og Vind.

"Min Sjæl er bedrøvet, mit Haab bortveeg,
derfor er jeg hvid om Kind!"
See Maanen er dunkel og Solen er bleg
paa Heden i Vinter og Vind.

"Ak! Jorden har drukken min Beilers Blod,
derfor er jeg hvid om Kind!"
Tartaren har myrdet ham ved min Rod
paa Heden i Vinter og Vind.

I:hauch2002050902
T:Morgendug, der sagte bæver i den lune Vind
F:Morgendug, der sagte bæver i den lune Vind
N:Bidrag fra Sven Sørensen.


Morgendug, der sagte bæver
i den lune Vind,
Blomsterduft, der langsomt svæver
fra den gamle Lind,
Alfeleg bag Skovens Sale,
Fuglesang i Foraarsdale,
Maanens Lys paa Bølgens Strømme,
det er Danmarks Drømme.

Heltedaad, der aldrig glemmes
selv i Tidens Høst,
store Sagn, der evig gemmes
skal ved Sagas Bryst,
Hjerter, der af Troskab lue,
Mod, som Døden ej kan kue,
ydmygt Sind i Glans og Lykke,
det er Danmarks Smykke.

Slige Drømme, slige Smykker,
hvo kan glemme dem!
Ville nogen her vel bytte
Danmarks gamle Hjem,
hvor i Læ bag Egens Skygger
Skovens Fugl med Frihed bygger,
mod det Land, hvor Vestens Slaver
Malm af Jord opgraver?

Nej, vi vil vort Hjem ej bytte
bort for nogen Pris,
her vi virke vil og leve
paa de danskes Vis,
stærke som vor Oldtids Minder,
fuld af Kraft mod Danmarks Fjender,
tro som Guld mod Drot og Rige,
- dem vi aldrig svige.

I:hauch2002050903
T:Paa Vossevangen der vil jeg bo
F:Paa Vossevangen der vil jeg bo
N:1861
N:Bidrag fra Sven Sørensen.

Paa Vossevangen der vil jeg bo,
der vokser Kløver over Høje,
der gaar hver Ungkarl med blanke Sko
og med en sølverknappet Trøje.
Der danser Piger med Baand i Haar,
de lange Fletninger til Jorden naar.
Ja, tro du mig,
jeg siger dig,
der er det fagert at leve!

Og dér staar Hassel og Birk og El,
og dér staar Blaabær paa Lien,
og dér staar Geden saa højt paa Fjeld,
og Elven løber forbi 'en.
Paa Marken vokser den grønne Løg,
og Hjorden vogtes af den vilde Høg.
Ja, tro du mig,
jeg siger dig,
der er det fagert at leve!

Dér staar en Seljepil i Dalen trang,
dér bor en Huldre bag Stene,
dér falder Tiden mig aldrig lang,
selv naar jeg sidder dér alene,
for Engen dufter, og Droslen slaar,
og Huldren synger, mens Elven gaar.
Ja, tro du mig,
jeg siger dig,
der er det fagert at leve!

