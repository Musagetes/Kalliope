CVS-TIMESTAMP: $Date$
VQ:korrektur1

I:hauch2002092907
T:Bernhard Severin Ingemann
F:Reen uskyldig kun Du leved for dit ædle Digterkald
N:Indtastet efter Carsten Hauch: <i>Udvalgte Skrifter</i>, I-III, Poul Schjærf (red.), Holbergselskabet, Kbh., 1926-29, bd. III, p. 269-270.
Q:kilde,side

Reen uskyldig kun Du leved for dit ædle Digterkald.
Derfor Danmark aldrig glemmer Dig, sin elskelige Skjald;
Tro Du var imod Din Konge, mod Dit Land og mod Din Gud,
Alle Dine bedste Sange sprang af denne Troskab ud.

Som en Fugl fra Paradiset<note>Paradiset] Paradiet</note> var Du fløiet til os ned,
Fjernt Du stod fra Verdens Vrimmel, i Din Sjæl var evig Fred,
Og med Stjerneglands i Øie svømmed Du i Tidens Strøm,
Drømte selv bag hvide Lokker mangen selsom Digterdrøm.

Men i Drømmen var der Sandhed, i Din Leg alvorlig Tro,
Let kan Dine Digtervinger derfor naae til Lysets Bo,
Ingen dunkel Plet formørker, ingen Skyld betynger dem,
Oldingen med Barnets Uskyld har de ført nu til hans Hjem.

Unge Roser skal fremspire af Din Gravhøi Aar for Aar,
Danmarks Døttre skal med Taarer vandre did i Høst og Vaar,
Nattergalen ovenover skal forkynde ved sin Sang,
At Du Danmarks Hjerte smelted ved Din Harpes milde Klang.<note>Klang.] Kang,<note>


I:hauch1869a0
T:Da jeg var syg
F:Naar Nattens Børn sig hæve

Naar Nattens Børn sig hæve 
Og kue Livets Mod, 
Naar Sot og Sygdom kræve 
At lædskes i vort Blod;  

Naar hver en Dag i Qvaler 
Sig sænker til os ned, 
Mon Himlen hist betaler, 
Hvad jeg i Støvet led?  

- Forlad mig, hvis mit Hjerte 
Har fristet Dig, min Gud! 
Jeg veed, at Sorg og Smerte 
Henveires paa Dit Bud.  

Men naar engang Din Stemme 
Mig kalder af Gravens Skjød, 
O, lad mig da forglemme 
Den bittre Livets Nød!  

Og alle de falske Glæder, 
Og Mængdens Had og Gunst, 
Og Verdens Spot og Hæder, 
Og Rygtets Qvalm og Dunst!  

Lad mig som Barnet glide 
Mod Evighedens Bo! 
Jeg ønsker ei at vide, 
Jeg ønsker kun at troe.  

Vug mig i Digterdrømme 
Høit over Tid og Grav, 
Hvor Lysets Aander svømme 
Paa Evighedens Hav.  


I:hauch1869a1
T:Vinteren
F:Titan af de blege Vover

Titan af de blege Vover
Løfter lavt sit Hoved op,
Larven under Jorden sover,
Bladet sover i sin Knop.

Bølgen sænker sig og viger,
Slumrer ind bag Snee og Iis,
Uglen høit i Natten stiger,
Skriger paa sin vante Viis.

Vinden larmer ovenover,
Vække vil den bundne Sø,
Dobbelt dybt kun Larven sover,
Isen blinker under Ø.

Frøen sunken er i Dvale,
Hviler i sin Seng bag Siv,
Stormens Røst og vilde Tale
Vækker ei det bundne Liv.

I:hauch2002092906
T:En ung Piges Klage
F:Ja Stjernerne var Skyld deri
N:Indtastet efter Carsten Hauch: <i>Udvalgte Skrifter</i>, I-III, Poul Schjærf (red.), Holbergselskabet, Kbh., 1926-29, bd. III, p. 271.
Q:kilde,side

Ja Stjernerne var Skyld deri,
Den fjerne lyse Hær,
Thi da jeg dem betragted,
Han kom mig sagte nær.

Og paa min Læbe trykked han
Et Kys ved Stjerneglands,
Da jeg mig vilde værge,
Da var alt Kysset hans.

En anden Gang i Maaneskin
Han stod bag Havens Træer,
Og da jeg mindst det vented,
Han kom mig atter nær.

Og atter da han kyssed mig,
Og tog mig i sin Arm,
Og da jeg vilde vredes,
Da loe han af min Harm.

Naar Maanelys og Stjerneglands
Med Amor er i Pagt,
Hvor kan en stakkelse Pige
Da modstaae Elskovs Magt.
    

I:hauch1869a2
T:Det vaagnende Foraar
F:Taagen splittes, Isen brister, Solen høit paa Himlen staaer

Taagen splittes, Isen brister, Solen høit paa Himlen staaer,
Vintren paa sin hvide Ganger flygter for den unge Vaar,
Sneen i dens Lokker smælter, falder ned som Regn paa Vang,
Stormen suser i det Fjerne, det er Vintrens Afskedssang.

Krybet, der i Jorden slumred, hæver sig mod Lysets Hjem,
Og den gule Crocus blomstrer, og Violen pipper frem
Frygtsom end og skjult i Græsset for at see, om det er sandt,
At den milde Vaar har seiret, og at Vinterisen svandt.

Frøen dukker op af Kjæret, Pilen speiler sig i Vand,
Rosenbusken staaer i Knopper, Viben skriger under Strand,
Lærken stiger, Stæren fløiter, Droslen slaaer sit vante Slag,
Gjøgen synger, som den pleier, Storken gjæster Bondens Tag.

Og det jubler høit i Skoven, høit det klinger under Sky
Om det hellige Vidunder, som er skeet i Aar paany,
Om den Green, der skjalv i Vintren, som et dødt og vissent Siv,
Og nu skyder friske Blade, blomstrer i fornyet Liv.

Bølgen vugger sig ved Kysten, driver end sin gamle Leg
Med de lette Lysets Alfer, der fra Solens Ring nedsteg.
See, da kommer letbevinget Svalen over salten Hav,
En Magnet den har i Brysten, som Naturens Aand den gav.

Som den fast og sikkert leder, saa den sig forvilder ei
Gjennem Nat og Blæst og Taager paa de lette Skyers Vei
Til de blomsterklædte Dale, hvor i Nord dens Rede staaer,
Hvor den favnes af den milde, den aurikelkrandste Vaar.


I:hauch1869a3
T:Bøn
F:Hellige Gud

Hellige Gud,
Du, som gav den letbevingede Svale
En Viser i Brystet,
Der fører den sikkert
Selv i det dunkleste Natmulm
Over det ukjendte Hav
Til de fjerne Strande,
Hvortil dens Higen driver den,
Giv Du ogsaa mig,
Hvad Du ikke negtede
Den ringe huusvilde Fugl,
Giv mig en Magnet i mit Bryst,
Der, uden at svigte,
Kan føre mig gjennem Gravens Nat,
Over Dødens dæmrende ubekjendte Vande,
Til den evige Vaar,
Hvor intet Blad gnaves af Ormen,
Hvor en høiere Sol lyser
End den, der glimter i Støvets Verden;
Til det Land, hvor Freden boer,
Og hvortil en aldrig betvungen
Hellig Længsel drager mig.
Og som jeg skuede klart,
Skjøndt langt borte,
Svævende i Aftenrødens Glands,
I mine bedste,
Stilleste Øieblik.
