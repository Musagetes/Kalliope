Man kan kalde Adolph Wilhelm Schack von Staffeldt den første 
romantiker i Danmark, men <A HREF="fbiografi.pl?oehlenschlaeger?dk">Oehlenschläger</A> debuterede imidlertid først og satte Staffeldt bestandigt i skyggen. Født af en adelig, fattig nordtysk major, 
var Staffeldt dog vor første og eneste digtende aristokrat. Hans 
digtning blev til i perioden 1792 til omkring 1807, hvorefter han 
stort set stoppede med at skrive, grundet hans digtes efterhånden 
udvejsløse indsigt. Lidt pompøst skriver Aage Matthison-Hansen i indledningen til sit Staffeldt-udvalg i 
1902: »Som de store russiske Skribenter hørte Schack-Staffeldt til de digtere, der river sig tilblods med deres
Pen for at vise os deres Lidelser.« <BR><BR>

En anden grund til at Staffeldts digtning ophørte kunne, og ikke mindst vigtigt, være at hans digte ingen 
opmærksomhed vakte overhovedet - i skyggen af Oehlenschläger.
Under skelen til samme Oehlenschlägers debut <A HREF="vaerktoc.pl?oehlenschlaeger?1803?dk"><I>Digte</I> (1803)</A>, 
udgav Staffeldt en samling med titlen <A HREF="vaerktoc.pl?staffeldt?1804?dk"><I>Digte</I></A> i 1804, 
indeholdende nogle af de omkring 100 digte han allerede indtil 
1802 havde udgivet i danske og tyske tidsskrifter, samt dertil 
en del nye digte. Denne udgivelse gik fuldstændig ubemærket hen. 
Efter en tilsvarende samling <A HREF="vaerktoc.pl?staffeldt?1808?dk"><I>Nye Digte</I> (1808)</A>, indholdende 
en række sonetter fra 1790'erne samt nye digte, ligeledes gik 
upåagtet hen, stoppede hans digteriske produktion næsten helt. <BR><BR>

Det hører til Georg Brandes' fortjenteste, at Staffeldt digtning blev reddet fra glemsel. I <I>Det moderne
Gjennembruds Mænd</I> (1883) har Brandes bla. skrevet et essay, hvor han gør rede for de <I>moderne</I> træk
i Staffeldts digtning.
