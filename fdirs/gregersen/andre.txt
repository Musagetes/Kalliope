CVS-TIMESTAMP: $Date$
VQ:korrektur1

I:gregersen2002050901
T:Der er noget i Luften
F:Der er noget i Luften
N:1911
N:Bidrag fra Sven Sørensen.

Der er noget i Luften
jeg véd ikke hvad,
som Foraar, skønt Skoven
har mistet hvert Blad,
der er noget i Luften
som Rosernes Duften,
som Fuglenes Fryd,
skønt Rosen er falmet, og Fuglen
er draget mod Syd.

Der er noget i Luften,
som gør mig saa glad,
som trøster mit Hjerte
i Ungdommens Bad,
der er noget herinde,
et straalende Minde
med Kærter og Sang,
om Julen derhjemme, derhjemme
hos Moder en Gang.

Der er noget i Luften,
et Barndommens Bud,
som lyser imod mig
som Stjernen fra Gud,
som leder mig stille
til Frelseren lille
med Barndommens Fryd,
skønt Barndommen flygted som Fuglen,
der rejste mod Syd.

O kom til os alle,
du Højtidens Drot,
om Lokken er gylden,
om Haaret er graat!
Udbred dine Hænder,
mens Lysene brænder,
og skænk os din Fred,
thi evig, ja evig er Glæden,
naar du følger med.


I:gregersen2002050902
T:Du blaa Viol, du bly Viol
F:Du blaa Viol, du bly Viol
N:Bidrag fra Sven Sørensen.


Du blaa Viol, du bly Viol,
du unge Barn af Himlens Sol,
du Billed paa min Lykke.
Ret som et Kildevæld af Duft
du fylder hele Vaarens Luft,
selv næsten skjult i Skygge.

Du dufter ikke fyrig hed,
du pranger ikke stor og bred,
men knoppes i det lave.
Dog véd jeg ingen Duft saa fin
saa frisk, saa rig, saa kær som din
du Vaarens Morgengave.

I:gregersen2002050903
T:Sorte Stær paa Grene
F:Sorte Stær paa Grene
N:Bidrag fra Sven Sørensen.


Sorte Stær paa Grene,
hvad kan du dog mene,
naar du synger midt i Is og Sne?
Ved du, at paa Kviste
Knoppen snart maa briste?
Har du Tegn, som ikke jeg kan se?

Nej, kun lidt forstaar jeg,
men dog et formaar jeg,
jeg tør synge ud med Haabets Mod.
Er dog Solens Flamme
endnu helt den samme,
som saa tit fik Vintren under Fod.

Ser du ej, ved Hækken
vugger Vintergækken
sine Klokker alt i Solens Skær,
og fra Luftens Vidder
jubler Lærkens Kvidder:
Vi faar dejligt - vi faar dejligt Vejr!

Hvorfor saa dog sørge,
hvorfor altid spørge
fuld af Tvivl og Uro i dit Sind!
Kald mig kun en Taabe,
jeg maa altid haabe
og i Haabet synge Vaaren ind!
