CVS-TIMESTAMP: $Date$
VQ:korrektur1

I:aarestrupudata0
T:Paa Sengen skrev du det, med Taarer tunge
F:Paa Sengen skrev du det, med Taarer tunge

EWALD.
Paa Sengen skrev du det, med Taarer tunge,
Men Poesien greb dit Digt, og sagde:
Det er det bedste af den danske Tunge.

OEHLENSCHLÄGER.
Fra den Tid Skjalde sang til Slagets Torden,
Blev intet Drapa reist om Heltemodet
Meer gjenlydvækkende end dit i Norden.

BAGGESEN.
Du lyrisk smidige! du giftig stærke
Du Rimets musikalske Klapperslange,
Hvem skulde ei din Trylleskjønhed mærke?

GRUNDTVIG.
Jeg kan ei skjære Runerne saa hvasse,
At de paa dig, som du det vel fortjener,
Og paa din store Bautasteen kan passe.


Og alle I, som senere har sjunget
Saavidt som Danmark høines rundt og tunget
I er af hines Qvad kun Efterrunget.


I:aarestrupudata1
T:At Alperne vil speile sig i Beltet
F:At Alperne vil speile sig i Beltet

At Alperne vil speile sig i Beltet -
Har Sagnet sagt - det skeer saasnart paa Kysten
Med Schweitserhaand vi reise Frihedsteltet.


I:aarestrupudata2
T:Som i en hellig Dødskamp
F:Som i en hellig Dødskamp

Som i en hellig Dødskamp
Mit unge Hjerte banker -
Og du har ladet falde
De sidste Hensynstanker.

Af dine skjønne Øines
Lynsvangre mørke Himmel
Sees kun, imellem Taarer,
En smægtende Æthers-Strimmel.

Min Røst er qvalt, min Stønnen
Er afgrundshuul og rusten -
Og du - selv dine Læbers
Sølvrene Klang er brusten.

O Tvendes Liv, Gulhyndy,
Er nærved at udslukkes -
Selv Amor maa forskrækkes,
Som seer dit Øie lukkes.

Han iler med sin Fakkel -
Han sikkert Faren kjender -
Med himmelsk Hast, forsigtigt
Et tredie Liv han tænder.

I:aarestrupudata3
T:Hellige Ensomhed
F:Hellige Ensomhed

Hellige Ensomhed!
Dig har jeg elsket,
Du var min kjæreste Verden,
Den anden var mig en Biting.
Du og jeg!
Da blev jeg besjælet;
Du og jeg!
Da, skjøndt jeg følte mig selv
Som uendelig Lidet,
Jeg følte mig altid som Noget.
Og dette Liv,
Som af Alt
Jeg blev klarest bevidst,
Det kjærlighedsfuldeste,
Frieste Liv,
Det skyldte jeg Dig,
Din tavse Omfavning.
Du var en Moder,
Selv havde jeg ingen,
Skjøndt jeg var barnlig og kjælen;
Du var en Fader,
Selv havde jeg ingen,
Skjøndt jeg var drenget og vild.


I:aarestrupudata4
T:Jeg saa dig blusse og jeg skjalv
F:Jeg saa dig blusse og jeg skjalv

Jeg saa dig blusse og jeg skjalv
Forstillelsen kun skjulte halv
En Attraa i vort Bryst
Som aldrig Dyden veed at skatte
For hvilken Ord er altfor matte
En ubegrændset Lyst.

I:aarestrup2001082501
T:Et deiligt Sommerliv
F:Et deiligt Sommerliv

Et deiligt Sommerliv - det regner og det blæser!
Et prægtigt Mandomsliv - jeg tegner og jeg læser.

I:aarestrup2001082502
T:Du var den fine Rose
F:Du var den fine Rose

Du var den fine Rose,
Blegrød i Sommerluften,
Og jeg var Atmosphæren,
Som fyldte sig med Duften.

I:aarestrup2001082503
T:Her var end Naturen samlet
F:Her var end Naturen samlet

Her var end Naturen samlet,
Fuld af Friskhed og af Aand,
Konsten havde end ei famlet
Paa den med sin matte Haand.

I:aarestrup2001082504
T:Embryo
F:Saaledes sad vi ofte sammen

Saaledes sad vi ofte sammen
- Haand i Haand - Blik i Blik -
En usædvanlig deilig Belysning -

Men det er længe - længe siden
Langt førend Tiden,
Og hvor det var, det veed vi ikke.

I:aarestrup2001082505
T:Fragment
F:Mistvivlende kun Sjælen trækker

Mistvivlende kun Sjælen trækker
Igjennem Støv sin dorske Krop,
Hvor kedelig sig Søen strækker,
Og Landet gabende seer op -

I:aarestrup2001082506
T:Men fra Erindringen, det Svundne
F:Men fra Erindringen, det Svundne

Men fra Erindringen, det Svundne
Sit største Tryllerie hun henter,
Som Konstens marmorblege Skjønhed
Paa melankolske Monumenter.

I:aarestrup2001082507
T:I disse Sneeregioner
F:I disse Sneeregioner

I disse Sneeregioner
Der findes Alperoser, Knogler

I:aarestrup2001082508
T:Det er min Pligt, det føler jeg, at skrive
F:Det er min Pligt, det føler jeg, at skrive

Det er min Pligt, det føler jeg, at skrive
Og melde Dig, vi er endnu ilive

I:aarestrup2001082509
T:O alle Jordens Engleglutter
F:O alle Jordens Engleglutter

O alle Jordens Engleglutter
Er min Rosauras Attributer

I:aarestrupudata5
T:Möge den Sund aufschäumen, den Wald durchsausen der Ostwind
F:Möge den Sund aufschäumen, den Wald durchsausen der Ostwind
K:heksameter

Möge den Sund aufschäumen, den Wald durchsausen der Ostwind
Ziehend das trübe Gewölk schwärzen die heitere Luft:
Uns bleibt dennoch der Sinn frish, voll fröhlicher Kraft in der Kälte
Dankend zu feiern den Tag, der uns so Schönes gebracht.
Hohes Gefühl durchflammt den Britten beÿm Nahmen des Shakspear
Er der Dichter-Coloss. Vieles und Grosses dazu
Haben sich Deutsche zu rühmen, da Herrlichste doch ist der Göthe
Spanier lächeln stolz, zeigend Cervantes Gedicht
Noch begeistert den Griechen zu Heldenthaten Homeros
Wir auch fühlen das Herz pochen im freudigen Lust
Dass uns der muthige Sänger, der Sänger der nordischen Götter
Schönheitstrahlend den Geist kräftigt mit seinem Gesang
Ihm an dem glücklichen Tage, an dem er einst uns geboren,
Sagt das treue Gefühl liebend ein dankbares Wort.
Freuden, gesellige Lust, umsonne, Dichter, dein Wohnhaus
Unschuld, Liebe - wie reich blühen dir diese schon da
Nie ermangle dir Kraft zu schlagen die tönende Harfe
Dänen ein göttliches Heil, Deutschen ein wonniges Glück.

I:aarestrup2002033103
T:Rimbrev til Jomfru Anna Aagaard
F:Den stærke Tro paa Aanderne er svunden
N:3 Til] til
N:Fra 1976-udgaven af <i>Emil Aarestrups Samlede Skrifter</i>, bind 6.


Hvis jeg ei skrev et Brev til min Cousine,
Da sagde vistnok Folk: han skrive kan til Mine,
Til Mikke, Mette og til Coelestine,
Men intet skriver han til sin Cousine;
Tvi ham den slemme Gast! Hvor lærte han vel Noder?
Hvor blev han vel saa buursk? Man aldrigen formoder,
At finde saadan Skalk paa ordentlige Kloder!
Mon han vil føre ind i Landet nye Moder? -
Det vist jeg høre fik; men jeg mig kjønt betakker,
Og meget heller snakker
Et vers fra Leveren, saa er jeg ingen Prakker.
Så hør da nu, min Rosenstilk og Blomme,
Min søde Fætterske, hvad af din Fætters Lomme
Vil komme!
Det er i Reverenz, Min Glut, af din Geburt,
Jeg rækker dig et Skrift, en saare ringe Urt,
Hvori dog Rimene de gaae som de var smurt.
Jeg ønsker, at du maa al Held og Lykke faae,
Og stedse frem i Dyd og udi - Tydsken gaae;
I dandsen ønsker jeg, du aldrig maa forkjøles,
Og ei paa Blegdamsvei for grumt i Vinter søles;
Iligemaade du Tallerkner aldrig tabe,
Ei snitte Fingeren, vil Gulerod du skrabe,
Samt ikke faae en Mand, af hvem du tidt maa gabe!
Og nu farvel! Hils Søster Caroline
Og Broder Christian, som læser sit Latine! -
See, saa nu fik jeg dog et Brev til min Cousine!

I:aarestrup2002033104
T:Rimbrev til Anna Aagaard
F:Cousine, Legesøster og Veninde!
N:3 Til] til
N:Fra 1976-udgaven af <i>Emil Aarestrups Samlede Skrifter</i>, bind 6.

Cousine, Legesøster og Veninde!
Kjære Anna! søde Svigerinde!
Lad mig i Hast - tilgiv! -
Og paa en lille Strimmel
Lagt inden i det Brev,
Min Kone for at Ønske Dig til Lykke skrev,
Lad mig min Fø1else udtrykke,
Og ønske, søde Anna, Dig et Liv,
Som du fortjener, fuldt af Himmel,
Af Kjærlighed og Held!

                               Lev vel
                               Din Emil Aarestrup

I:aarestrup2002033105
T:Rimbrev til Sophie Hansen
TYPE:prosa
N:Fra 1976-udgaven af <i>Emil Aarestrups Samlede Skrifter</i>, bind 6.

    Veninde! Du min Muses Elskerinde. Nu er jeg da igjen i mit Hjem i min gamle Bolig - hvor Sjælen drømmer rolig - hvor hver en Vraa er mørk, men fortrolig - hvor jeg lever i det Svundne - Henrundne - Respektbundne - og for Evigheden fundne. - Det Blæsende det Skjærende - Fortærende - det Nærværende - hvad er det mod det Forbigangne yndigt Belærende - Blomsterbærende - Duftnærende? - Min Følelse - kan ikke faa nogen Forkjølelse - den slutter jeg inde - for alle Vinde - den aabner aldrig en Laage - ud i den lollandske Taage - den ligger skjult og begravet - som en Aand paa Bunden af Havet - kun Du eier Nøglen til Skrinet - hvori den ligger sammenpresset og sammenpinet - kun Dine Hænder Tryllemidlen kjender - hvormed Seglet brækkes - Aanden vækkes - og adskillige Folk forskrækkes. - Lad da ei Fangen smægte - udtal de ægte - især letnemmelige - men dybe og hemmelige - ikke opfiskede - og indpidskede - men af Gud tilhvidskede - hellige Stavelser - der aabner den længselsfulde Aands Begravelser! - Om Ordene lyde - som om de Intet betyde - hvem kan det bryde? - jeg forstaar dem at tyde - mit Inderste maa dem adlyde. - I Brevet jeg putter - og indslutter - hvad jeg i salige Minutter - omringet af Muserne, de søde Glutter - glødende - hjerteblødende - ordforødende (maaske lidt upassende og anstødende - naar Smagen mig svigted) - har sammenvævet og sammendigtet - lutter Brudstykker - som udtrykker - hvordan mit Inderstes Alter - er sønderrevet og i Spalter - hvordan min Kundskab halter - hvor slet min Sjæls Blodkugler sig gestalter - hvor daarligt jeg mit Embed som Poet forvalter; - lutter Fiilspaan og Smuld - istedetfor Klumper af gedigen Guld - kun en Trevl, en elendig Strimmel - istedetfor Digtekunstens hele Himmel - kun et Støvgran, en usynlig Kant - istedetfor Viisdoms store Diamant - kortsagt lutter Gnallinger og Billinger - der ikke ere værd fire Skillinger - men Du - af alle mine Veninder, den sødeste - hjerteblødeste - huldeste - Sjælfuldeste - mest omfattende - al Mangel erstattende - min Vilie erkjendende - til det Gode vendende - ikke kritiske krævende - men Liv og Kraft indblæsende, - Du med mig paa Poesiens Kyster landende - taareblandende - Du, hvem jeg uophørlig eier, og dog savner - hvem jeg ei kan naae - og dog omfavner - Du, hvis Blik sig dølger - og mig dog bestandig følger - Du, med hvem mit Hoved er opfyldt, - I min Tankegang forgyldt, - med hvis Sjæl min - er blandet som Vand med den ædleste Viin - som Luften med Rosenduften - som Forstanden med Fornuften - Du vil tage - imod disse svage - Digteriske Myg og Sommerfugle uden Klage - og - skjøndt maaske til Plage - et Par Dage - lade dem tumle, flagre, - jage - surre snurre indtil de allesammen - er brændt ned af Flammen - Amen! - Og nu farvel: Aftensolen synker i Vestens klare Vande - jeg kysser dine Hænder og din Pande!

I:aarestrup2002033106
T:Tilegnelse til Amalie Raben
F:Du ser i mine Digte
N:Fra 1976-udgaven af <i>Emil Aarestrups Samlede Skrifter</i>, bind 6.

<i>Du</i> ser i mine Digte
Et yndigt Allehaande;
Men det er dine Læber,
I mine Vers som Aande.

Jeg dirrer kun som Strengen
Der af din Finger røres;
Jeg er det fjerne Echo,
Som af din Stemme høres.

Det Stilhedsdyb, i hvilket
Dit mindste Suk genlyder;
Det Spejl, hvori dit Aasyn
Sin skønne Straale bryder.

Du er den klare Maane
Og jeg de sorte Taager;
Du Øret, jeg den hule
Conchylie, der koger.