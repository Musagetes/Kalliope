Emil Aarestrup (1800-1856) var uddannet læge og virkede som 
stiftsfysikus i Odense. Han havde tidligt valgt medicinen frem for 
poesien, men hans forfatterskab udfoldede sig i det private gennem 
hele hans liv. Han udgav kun én digtsamling <I>Digte</I> (1838) på 
tilskyndelse af vennen <A F=winter>Chr. Winter</A>. Udgivelsen gik upåagtet hen, og 
langt størsteparten af hans digteriske produktion er udgivet 
posthumt.<BR><BR>

Han var en flittig oversætter af samtidens lyrik, især af den 
engelske erotiske digter <A F=moore>Thomas Moore (1779-1852)</A>. Dertil
<A F=heine>Heine</A>, <A F=byron>Byron</A> 
og deslige. Heller ikke disse oversættelser blev udgivet, men det er 
tydeligt, at Aarestrup af dem lærte sig håndværket. Dette ses i 
optagelsen af mange - for dansk lyrik - eksotiske strofeformer i hans 
forfatterskab. Aarestrups emne er næsten udelukkende erotikken og 
driftsudforskningen.<BR><BR>

Som parentes kan det nævnes at hans lyrik og drift ikke gik helt 
upåagtet hen. Han dedikerede og sendte ganske ublu mange digte 
til diverse skønne kvinder der måtte krydse hans vej. Konen, som 
nærmest var konstant svanger i 20 år pga. tolv børnefødsler, lå 
altså, så at sige, også under for Aastrups drift.<BR><BR>

Inddelingen af Aarestrups produktion er her
foretaget som i Aarestrups <I>Samlede Skrifter</I> (1922-23 og 1976, red. Hans Brix og Palle Raunkjær). 

