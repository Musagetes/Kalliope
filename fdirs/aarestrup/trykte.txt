CVS-TIMESTAMP: $Date$
VQ:korrektur1
STATUS:complete

H1:Digte, trykt før 1838

I:aarestrup2002033102
T:Til Madam M. Zinck
U:Skreven efter Forestillingen af Cendrillon, den 3die April 1818
F:Den stærke Tro paa Aanderne er svunden
N:Fra 1976-udgaven af <i>Emil Aarestrups Samlede Skrifter</i>, bind 6.

Den stærke Tro paa Aanderne er svunden,
Og Eventyrets Alfer maatte flygte,
Da Skolemester fremskred med sin Lygte;
Conditor, og ei Fee, slog Telt i Lunden.

Dog længtes vi, naar Maanen var oprunden,
Og haabed halvt - skiøndt halvt vi maatte frygte -
Engang at finde Feen, som vi søgte;
Men kun hos Faa blev Tryllekraften funden.

Dog nu tør ingen Pige meer forsage,
Og ingen Yngling skiælve for sin Smerte:
Naturens store <i>Magus</i> hævder Magten.

Hans Tryllerose sees i vore Dage,
Den lokker sød Forundring af vort Hierte;
Dig, hulde Genius, Dig har han rakt den!
                                                                     <i>e. a.</i>


I:aarestrup3x200203281
FILES:aarestrup3/aare3001.gif,aarestrup3/aare3002.gif
Q:korrektur1,korrektur2,korrektur3
T:Ved Hoffmans Død
F:See, Naturen føler Smerte

See, Naturen føler Smerte;
Ak, af Venner har den Faa,
Som den kan betroe sit Hjerte,
Og som kan det heelt forstaae.
Blegnet er en skiøn Phantast,
Feberdrømmen alt forbi!
Med et Smiil hans Øie brast,
Røsten med en Melodie.

Det Foragtede paa Jorden,
Narrens latterlige Færd,
Ei af ham forsmaaet er vorden,
Han har viist det Latter værd.
Ingen Pidsk, ei Hadets Kanter,
Kiærlighed han Daaren bød:
Skriv Sonetter, arme Fjanter!
Nu, da Digteren er død.

Men til Gravens stille Høi
Pudlen trofast vandrer hen,
Dvæler, uden Glam og Støi,
Fælder Taarer for sin Ven.
Katten selv - hvor kan den andet? -
Did om Midnat gaaer med Gys,
Lægger Hovdet ned paa Sandet,
Øiet skiænker Graven Lys.

Børn, hvis Skjald han gierne var,
Smaa og Store, ligegodt,
Flor om deres Kiephest har,
Sort er deres Dukkeslot.
Alle nu vemodig skue
Paa den tomme, øde Krog,
Hvor, ved Phantasiens Lue,
Han sit Sagn af Barmen tog.

Sørg ei, Venner! Skiæmt og Lyst
Har han ei i Døden glemt.
Frit og herligt er hans Bryst,
Ei en Tone er forstemt.
Høiere hans Røst nu klinger,
Dybere hans Digte gaae:
Vi, med Længslens spæde Vinger,
Ahnende ved Graven staae.



I:aarestrup3x200203282
FILES:aarestrup3/aare3003.gif,aarestrup3/aare3004.gif,aarestrup3/aare3005.gif
Q:korrektur1,korrektur2
T:Den lille ulykkelige
F:See, hun har de trinde Arme

See, hun har de trinde Arme
Ængstelig mod Døren strakt,
Kaster i sin bittre Harme
Sølverskeen med Foragt,
Som dog ellers, aarle, silde,
Kunde hendes Sorg formilde.

River i sin Kniplingshue,
Flaaer den bløde Strimmel ned,
Viser, ogsaa hun har Lue,
De skal see, at hun var vred.
Nu hun holder ud ei længer,
Skriget sig fra Brystet trænger.

Lytter saa: mon ingen hører?
Skrig fordobbler hun og Raab;
Øiet sig i Graad indslører;
Ak, hun har endnu dog Haab!
Tale kan den Stakkel ikke,
Hulker kun, med Taareblikke.

Læben skiælver, Stemmen bryder,
Kummeren paa Panden staaer,
Heed og hyppig Graaden flyder
Fra de lange Øienhaar,
Hovdet synker mat tilbage,
Uden Ord hun synes klage:

Hvorfor er jeg længer ikke
Paa min Moders varme Skiød,
Hvor i Ro min søde Drikke
Af det fulde Bryst jeg nød?
Kan ei springe, lee og larme
I de kiærligbløde Arme?

Skal de mig forlade Alle?
Dem jeg har saa kiær, saa kiær!
Hører de mig ikke kalde,
Nu, jeg er saa ene her?
Grumme Moder, intet Hjerte
Har du for mit Savn, min Smerte!

Dæmp dit Klageskrig, o Spæde!
Du din Moder Uret giør.
Ak, hun kunde selv jo græde,
At hun ikke evig tør
Til sit Bryst dig Hulde trykke,
Stirre paa sin søde Lykke.

Ud til Kiøknets Træk og Flammer
Kaldte hende Skiæbnens Bud,
Og hun maa, i stille Kammer,
Lade ene dig med Gud.
Klageraabet du formilde,
Vær taalmodig, stakkels Lille!

Ak, den Større selv forgiætter
Ofte baade Trøst og Mod,
Naar i tunge, mørke Nætter
Alle Elskte ham forlod.
Hæv de dunkle Taareblikke!
Græd! ak, men fortvivl kun ikke!



I:aarestrup3x200203283
FILES:aarestrup3/aare3006.gif,aarestrup3/aare3007.gif,aarestrup3/aare3008.gif
Q:korrektur1,korrektur2
T:Til Vinterveiret
F:Skarpe Slud! hvis Kast og Blæsen

Skarpe Slud! hvis Kast og Blæsen
Fyger, hvirvler Sneens Iis;
Kniber Øret, snerter Næsen,
Pidsker Kinden med dit Riis;
I min Glut, det hulde Væsen,
Rusker grovt paa tølperviis;
Nøder hende søge Frelsen,
Sælsomt nok! i Ulvepelsen.

Volder hende Hoste, Snue,
Naar hun travl for Ilden staaer
Under Kiøknets blanke Bue;
Slibrer Stenen, hvor hun gaaer;
Driller Kakkelovnens Lue,
Saa den lumsk med Tungen slaaer;
Natlig Vindvesskuddet kyler,
Og i Skorsteenspiben hyler.

Hør, er det ei billigt, Bedste,
Vi det Lodne vende ud?
Handler du imod din Næste
Som det sømmer sig for Gud?
Burde vi ei fiendsk dig giæste
Og besvare Tud med Tud?
Dog, fra gamle Venskabs Dage
Kommer Mindet mig tilbage.

Tidt som Dreng jeg med dig rendte
Over Søens blanke Arm;
I dit Sneelag Fingren brændte,
Som ved Ovnens Lue varm;
Dyngvaad du mig ofte sendte
Hiem fra Legens muntre Larm;
Slog mig tunge Hagl for Panden -
Og dog holdt vi af hinanden.

Har du evig dine Løier
Af at stampe taaget ind,
Blæse Træk i vore Køier,
Under Taget Nordenvind;
Hvis det dig saa godt fornøier,
At du bag dit Kofteskind
Holder lumsk en Sneeboldt færdig,
Nu, en Spas en anden værdig!

Kanepidsken rask dig smelder
Under Næsen vakkre Knald;
Gadedrenge, Støi og Bielder
Lee dig ud paa Kongens Hald;
Om din ringe Magt fortæller
Lirekassens Tonefald;
Flammen, der fra Ovnen lyser,
Som en Bussemand dig kyser.

Og du troer, din Storm fordriver
Blomstringsmodet fra sit Skryd?
Naar den unge Møe os bliver,
Har vi Vaarens bedste Dyd;
Du, med dine lange River
Samler kun den spredte Fryd.
Teppet, strakt i Vintersale,
Blomstrer meer end grønne Dale.

Seer du Lyset der, det røde?
Lyt paa Dandsens lette Larm!
Mærk hvor Kinderne de gløde,
Yppig bølger Barm ved Barm,
Arme slynge sig imøde,
Vinen skummer, dufter varm,
Øiet smelter, Haaret flyder,
Fløiten, Violinen lyder.

Dig vi denne Vrimmel skylde,
Mangt et vennesaligt Lag.
Kom, vi vil dig, Brumbas, hylde,
Trods din Knurren, trods dit Brag,
Paa din Sundhed Kruset fylde,
Og til ærligt Broderlag,
Skiøndt i Vantens lodne Giemme,
Række dig vor Haand at klemme.



I:aarestrup3x200203284
FILES:aarestrup3/aare3009.gif
Q:korrektur1,korrektur2
T:Elegie
U:(i en Poesie-Samling.)
F:Vaaren er kommen; den unge April beundres af Alle

Vaaren er kommen; den unge April beundres af Alle;
Skyerne selv og lidt Rusk klæde Naturen saa godt.
Knuppen, i brunlige Skal, og Svaleungernes Qviddren,
Sneens smeltende Dryp vække de gladeste Haab.
Jeg kun skiænker ei Nogen, mig skiænker Ingen Forhaabning.
Lykkelig, lille Viol, kunde jeg bytte med Dig!
Brudt du dufter endnu, en venlig Haand dig forfrisker,
Sætter i Skyggen hen, savner dig dog, naar du døer.
Mig en Yngling, dreven af Lyst til Kunsten - hvad veed jeg? -
Eller af Lyst til Glands skiænkte et kummerligt Liv,
Uden Orden, forvirret, af Længsel drukken, med Hastværk,
Tidt med krybende Flid fyldte han vigtig mit Blad.
Dog kun mørke Blik vandt Værket, han haabede fuldendt;
Ikke din Dug, Veemod! brændende Taaren mig traf.
Og nu visner jeg hen i sørgelig, øde Fortvivlen:
Om jeg er til eller ei. hvem bekymrer vel det!



I:aarestrup3x200203285
FILES:aarestrup3/aare3010.gif,aarestrup3/aare3011.gif
Q:korrektur1,korrektur2
T:Ungdoms Mod
F:Hvad der huer mig ved Skoven? -

Hvad der huer mig ved Skoven? -
Eensomhed! en frodig Grund!
Hun er kiælen, jeg forvoven;
Et Par Jordbær; Mund paa Mund.

Havet? - Har vel muntre Drenge
Nogen bedre Gyngehest?
Manken kan mod Skyen trænge,
Knalder høit den stærke Blæst.

Lynet? - Ha, Guds egen Landse!
Selv den Høie lærer os,
Diærvt forsvare Modets Skandse,
Og at byde Faren Trods.

Fik jeg Bierge brat at skue? -
Nu, dem saae jeg aldrig end;
Til en Skammel kan de due;
Er der Viin, følg med derhen!

Stiernerne? - O skiønne Frugter!
Sove Natten bort, giør Fæ;
See hvor Grenen lyst sig bugter!
Hvilket herligt Juletræ!

Maanen? - Som min hulde Pige,
Skiøndt i Skiul, dog røber sig
Under Lagnets bløde Flige:
Saadan huer Maanen mig.

Rosenbuske, Liliens Blommer,
Brudelys i blanke Kiær? -
Sødt at stirre paa en Sommer,
Naar den Skiønne ei er nær.

Drosler, Lærker, Nattergale? -
Hør, mig huer deres Spil,
Naar jeg vil om Elskov tale,
Eller skrive Piger til.

Piger selv? - Saa stop dog, Kiære!
Husk, et Ordsprog lyder saa:
Narren tidt kan spørge mere,
End en Klog kan svare paa.



I:aarestrup3x200203286
FILES:aarestrup3/aare3012.gif,aarestrup3/aare3013.gif,aarestrup3/aare3014.gif,aarestrup3/aare3015.gif,aarestrup3/aare3160.gif
Q:korrektur1,korrektur2
T:Tilstaaelsen
F:Donna Maja, Donna Maja!

Donna Maja, Donna Maja!
Ak, vel maa jeg gaae i Drømme;
Frist mig ei, at aabenbare,
Hvad der dufter helst i Mørke.

- Don Bermudes, Don Bermudes!
Ræk mig Noderne - Guitarren!
Don Exechiel ben Ascher
Grubler, seer I, ved sit Skakbræt.

Ræk mig Oleanderblomsten!
Læg mig Puden under Foden -
O, det er en Fee, som kogled
Eders Væsen om paa Jagten?

- Donna Maja, Donna Maja,
I er hvid, men kold som Maanen,
Naar den lyser paa Altanen
Mine Taarer med sit Sølvlys.

Ak, den Fee, som har betvunget
Mig med stærke Talismaner -
Reentudsagt - er her i Salen,
Ganske nær os, lige for mig.

- Don Bermudes, Don Bermudes!
O, saa er det Poppegøien,
Som her sidder paa min Skulder
Og betragter jer forelsket.

O, saa er det dig, Gulnare,
Med din grønne Hals, dit Ildblik,
Som har øvet Hexekonster
Og fortryllet denne Herre.

- Donna Maja, Donna Maja
Nei, en anden, mere grusom
Tryllemagt har mig bedaaret -
Vil I drage Handsken af Jer?

Ak, I har en Haand som Skummet
Af Guadianas Kilder!
Her, hvor Tommelfingrens Bue
Skiller sig fra Pegefingren -

Seer I denne fine Bøining?
Denne bløde, svage Grube?
Og i den en Plet? en lille,
Rund og dæmrende i Huden?

Som en Sivblomst i Fontainen;
Som en Sky i Maanens Klarhed;
Som paa Lammets hvide Ryguld
En nedfalden brun Castanie.

Som den lille Væges Skygge
Mørk i Alabasterlampen;
Som en Sommerfugl, forvildet
Til din Snee, Sierra Nevada!

Donna Maja, Donna Maja!
Denne magisk dunkle Runding
Trak mig ind i Tryllekredsen,
Hvor jeg svimler ør og drukken.

O, hvad nytter det, jeg fødtes
I October, for hvis Fødsler
Spaniens Vise fandt et Varsel
I Opalen og Beryllen!

Alle gamle Varsler svigte!
Thi Opalen og Beryllen,
Veed I, Donna Maja, love
Trøst i Sorg, i Qvaler Lykke.

- Don Bermudes, Don Bermudes!
Kys da Pletten, som I elsker;
Men fortæl mig, siig, hvorlænge
Varer en saa sværmersk Elskov?

- Donna Maja, Donna Maja!
O, mit Hjerte slaaes i Stykker -
Jorden under mig bevæges -
Jeg maa samle mine Tanker.

Ved min Stammefaders Turban,
Maurerfyrstens, ben Abdallas!
Ved min Faders Kobberhandske,
Don Ramiro de Navarras!

Ved min Ammes, Donna Sanchas,
Melkehvide, runde Arme!
Ved min Moders, Donna Elviras,
Lange, ravnesorte Lokker!

Ved de himmelblaae Turkiser
Paa San Jagos Sølverfingre -
Donna Maja, Donna Maja -
Evig er min Elskov, evig!
 

H1:Digte, trykt efter 1838

I:aarestrup3x200203287
FILES:aarestrup3/aare3231.gif,aarestrup3/aare3232.gif,aarestrup3/aare3233.gif
Q:korrektur1,korrektur2
T:Et Løvte
U:Mel. Vi Sømænd gjør ei mange Ord.
F:I Danmark var det fordum Skik

I Danmark var det fordum Skik,
I Norges Klippekløfter,
Naar Hornet rundt om Bordet gik
At gjøre kjække Løvter.
/: Men Mændene, som gjorde dem,
Var, som bekjendt nok, Helte,
Der, hvor de kom i Verden frem,
Rev Sværdet strax fra Belte. :/

At ikke følge denne Skik,
Som vore Fædre kunde,
Opluet af den gode Drik,
Vi have gode Grunde;
/: Thi mangen Helt er ei blandt os,
Selv ikke i at drikke,
Og til den aabenbare Trods
Sig vil ei Tiden skikke. :/

Istedetfor da hver især
En tapper Dyst at nævne,
Der vilde være til Besvær
Og overgaae vor Evne,
/: Vi vil tilhobe, rundt om Bord,
Et fælleds Løvte gjøre,
Hinanden give kun eet Ord,
Men et, vel værd at høre. :/

Det er ei af den største Slags,
Af dem med vigtigst Mine,
Af dem, som Don Quixote strax
Vel havde gjort til sine,
/: Skjøndt mangt et artigt Ridderspil
Ved Løvtet kan forvoldes;
Thi der skal Mod og Kræfter til,
Naar det skal ærligt holdes. :/

Vi love da med Haand og Mund
- Som var det Bue Digre -
Ret aldrig meer fra denne Stund
At hykle eller smigre.
/: Thi Hykleri og Smigreri
Er Tidens værste Plage,
En Slump af Trællesind, som vi
Desværre har tilbage. :/

Det skal ei nage som en Orm
Paa Friheds Blomst i Norden,
Der, trods en mangeaarig Storm,
Har Rødder dybt i Jorden.
/: Vi vil forfriske Rod og Top
I Danmarks skjønne Dale,
Og freidigt lukke Munden op,
Hvorhelst vi end skal tale. :/

Vi vil, som vi har Løvtet gjort,
Ei smigre eller hykle,
Og altsaa nytter det ei stort,
Er vi i Nød, at trygle;
/: Med Sindighed vi derfor maae
Og mandig Kløgt os vare,
Og tale djærvt, men passe paa,
Vi kan det godt forsvare. :/



I:aarestrup3x200203288
FILES:aarestrup3/aare3234.gif,aarestrup3/aare3235.gif
Q:korrektur1,korrektur2
T:Bordsang
U:Mel. Druen voxer paa vor Klode
F:Kom, vi vil hinanden trøste

Kom, vi vil hinanden trøste,
Sorg kun krydrer slet vor Mad;
Vinens Perler skal forlyste,
Druens Guld os gjøre glad;
Sangen øve frit sin Kunst!
Græmmelsen gaae op i Dunst!

Meget, veed vi vel, er sluddret,
Meget sagt med Ret og Skjel:
Hvordan Alting er forkluddret,
Alting sygt og Intet vel,
Kassen tom og Kraften lam,
Ussel hele Statens Kram.

Tyven riig, den Vise lurvet,
Høie Poster uden Valg,
Bonden feig, hans Plovhest skurvet,
Sværdet rustent i sin Balg,
Ingen Drift og ingen Fart,
Alting synkefærdigt snart!

Ei et Blad engang at dække
Statens nøgne Blussen med -
Dog, det kan os ei forskrække,
Allermindst paa dette Sted;
Vinen paa vor Dug i Dag
Minder om det danske Flag.

Det skal ingen Feighed plette -
Venner, Mod i Farens Stund!
Her vi følge Hjemmets rette
Toner gaae fra Mund til Mund;
Her, om end i Tvang og Baand,
Spore vi den danske Aand.

Her, hvor vi som Dreng har leget,
Vil vi stride Mandens Strid;
End er ikke Haabet veget,
Lysten ikke - giv blot Tid!
Her er nok, det vide vi,
Nok at tage Haanden i.

By ved By sig frit skal ordne,
Havne fyldes Flag ved Flag,
Og, naar Krigens Stemmer tordne,
Svares med det glatte Lag;
Ingen Nabo, ingen Mand
Haanligt see til Danmarks Strand!

Her - lad kun Forsagthed mumle -
Naar vort Støv er lagt til Ro,
Her skal vore Børn sig tumle
Frit, og her skal Glæden boe!
Venner, drik med bredfuldt Maal!
Haabet leve! Danmarks Skaal!




I:aarestrup3x200203289
FILES:aarestrup3/aare3236.gif,aarestrup3/aare3237.gif,aarestrup3/aare3238.gif
Q:korrektur1,korrektur2
T:Frederik Christian Greve af Raben
U:Død i Rio de Janeiro den 6te Juli 1838.
F:Atter et Sorgens Bud dig bragte den vingede Snekke

Atter et Sorgens Bud dig bragte den vingede Snekke,
Aalholms ældgamle Slot, atter et sortseglet Brev!
Langsomt Kragerne flyve i sorte Kredse om Taarnet,
Træet kaster sit Løv, Stranden udstrækker sig mørk.
Vel maa din Taarepiil hænge, din Ask, med de ludende Grene,
Birken, med svævende Lok, feie den grusede Gang;
Vel maae Granerne slutte sig tæt i din Lund og din Hauge,
Og til Sørgeskare sig stivt ordne med Blomster og Grønt:
Han, dine Mure var vant til at favne i drømmende Stilhed,
Han, hvis Lampe du saae straale den eensomme Nat,
Han, hvis Hænder har plantet de himmelragende Popler,
Og i din duftende Park har nedlagt det blomstrende Frø,
Oldingen, som dig saalænge besad, som freded din Skjønhed,
<b>Frederik Raben</b> er død, død i den fjerneste Egn!
Ædel var han af Æt, og derfor det Ædle hans Vilie;
Ingen forfængelig Tant, Alvor besjæled hans Bryst;
Meget bar han i Hjertet, det nordisk indsluttede, stærke;
Skjøndt ei Manges Ven, een dog han havde, for hvem,
Ramt af utallige Slag, det skjulte Indre sig aabned,
Een - dig var det, Natur! du var hans trofaste Ven.
Livets Lyst han søgte ei der, hvor den søges af Mængden,
Men hvor et dybere Sprog taler til Menneskets Aand.
Grandskende trængte han ind i Videnskabernes Rige,
Og i Naturens Bog bladede Blad for Blad.
I kunne vidne det, Jordens forskjelligste Zoner og Egne!
Hvad der rørte hans Sjæl, fængsled hans speidende Blik:
Du, Grønland, med din Bræ, omskvulpet af fraadende Brænding,
Hekla, dit Svælgs Ild, Norges nedsusende Elv;
Skotske Heder og Tydsklands Skove hørte hans Fodtrin;
Schweitzeralpen ham bar over den blændende Snee.
Skjønheden lokkede ham, den ægte Nordbo, til Syden,
Piniens classiske Lund, Africas glødende Strand.
Sidst, da de aldrende Lemmer trættedes, søgte han Hvilen
Hvor under tropiske Sol Palmen udbreder sin Skjærm,
Hvor for det mattede Blik udfolded sig rigere Stjerner -
Og - der Hvilen han fandt: Dødens lyksalige Ro;
Stjernerne fandt han, de nye; den rigere Himmel sig aabned -
Lykkelig svæver hans Sjæl over den taagede Jord,
Bindes ei af den fjerne Grav, men svæver i Stilhed
Over det gamle Hjem; lyser fra Himlen sin Fred
Over en Skare sørgende Børn, hvis Hjerter ham fulgte,
Troligt, med Gjensynets Haab - ak! men maa savne den Trøst,
Afskedskysset at trykke paa Faderens Hænder, og lade
Over det elskede Støv flyde den strømmende Graad.


I:aarestruptrykteefter1837a0
T:Thorvaldsen
F:Thorvaldsen
N:Fire sonnetter som er trykt i <I>Kjøbenhavnsposten</I>, 11. Oktober 1838.  En senere rettet renskrift af disse fire samt een ekstra tilføjet sonnet findes i <A D=aarestrup1838-56a3>Utrykte digte (1838-56)</A>.


OPFORDRING

Raab Hurra kun fra Øster og til Vester!
Bring Fakkeltog, drik Skaaler over Skaaler!
Benaad ham kun med Titler og med Straaler,
Og byd til Bords ham med et tusind Gjæster -

Indret de prægtigste af alle Fester,
Gjør Alt, hvad Kongen og hvad Folket taaler -
Med Tankeblik den store Sværm han maaler:
Alt det er saare godt; dog Noget rester.

O kan du, danske Sommer, endnu funkle
Med nogle Nætter, varme, stjernedunkle,
Med nogle Dage, blomsterfyldte, klare -

Skjænk ham de deiligste, som Norden skabte!
Prøv at erstatte, hvad i Syd han tabte,
Og i det gamle Hjem ham at bevare!


MUSEET

Armod har ofte rakt sin Skjærv, at fremme
Pragtbygninger - ei spurgtes om den vilde -
Den bygning, vi vil bygge, er kun lille,
En Kube kun, et Skjønheds Honninggjemme.

Ræk da en hjelpsom Haand Enhver herhjemme!
Giv Eders Skjærv - og lad Jer ei forvilde -
I Alle, som i Hjertet føler stille
For Konstens ædle Sprog et dunkelt Nemme.

Det er ei blot til de studeerte Hjerner,
Eiheller blot til Mænd med Baand og Stjerner,
Skjønhedsgudinden kaster sine Blikke -

Almuens Barn, hvis Kræfter Ingen maalte,
Har hun af Sødmen, hendes Øie straalte,
Som oftest ladet allerdybest drikke.


BEVIDNELSE

Tro ei, at det er Kjøbenhavn alene,
Der jubler til den store Konstners Ære;
Vel kunde Landets Børn ei alle være
Tilstede just med Sang og Flag og Grene,

Ved hin Velkomstens prægtigskjønne Scene -
Det Vidne tør dog Musen dristig bære:
At samme Følelser vi Alle nære,
Og lige hjertelig det Alle mene.

Saavidt som Danmark grønnes under Lide,
Er ingen Sjæl, som ikke byder Gjæsten
Velkommen atter i det gamle Thule;

Ja, selv Philistren lægger taus tilside
Det Blad, der har beskrevet Folkefesten,
Og kan ei en Begeistringstaare skjule.


DET EGENTLIGE

Hvad var det Mærkeligste dog ved Sagen?
Hvad var det Frydeligste dog ved Klangen?
Det os mest Gribende ved Velkomstsangen,
Og det mest Straalende paa Høitidsdagen?

Det var - hvortil man snart igjen see Magen! -
Det Ideales Seier over Trangen,
Det Ædles sikkre Høide over Rangen,
Og en Forstummelse af Hverdagsklangen.

Det var ei nogen Jublen hen i Taaget,
Ei noget Skraal af sammenløbne Drenge,
Det Folkeraab, som lød og endnu lyder;

Det var det <w>Sande</w>, som vil ud med Sproget,
Det ubevidste  <w>Skjønne</w>, der, om længe,
Uændset holdt tilbage, dog tilsidst udbryder.




I:aarestrup3x2002032810
FILES:aarestrup3/aare3242.gif,aarestrup3/aare3243.gif,aarestrup3/aare3244.gif,aarestrup3/aare3245.gif,aarestrup3/aare3246.gif,aarestrup3/aare3247.gif
Q:korrektur1,korrektur2
T:Mahmud
F:Paa denne Tid, da Kongevælde

Paa denne Tid, da Kongevælde
Tidt stævnes ind for Dommerskranken,
Vil jeg et Træk af den fortælle,
Det falder mig, just nu, i Tanken.

Et tusind Aar og noget mere
Efterat Jesus Christ fik Livet,
Blev det Kong Mahmud at regjere
Blandt Persiens høie Bjerge givet.

Han undertvang Chorasans Lande;
Tolvgange paa sin Heltebane
Han seirede, ved Ganges Vande,
Opplantede Prophetens Fane.

Nu sad den Gamle under Teltet,
Træt af de lange Høitidsfeste,
Med Skjæget sølverhvidt til Beltet,
Og tænkte paa sit Riges Bedste.

Foran det fyrstelige Sæde
Stod Skaalen, fyldt med Aprikoser,
En Krukke med Bjergkildens Væde,
Og rundtom dufted Irans Roser.

En Slave vifted fra hans Pande
Guldvingede Insecters Sværme;
En anden stænked Ambra-Vande,
For Solen holdt en tredie Skjerme.

Han bladed i Ferdussis Skrifter -
Nær var han slumret ind omsider -
Dog pludselig han Farve skifter,
Og Haanden hen mod Dolken glider.

,,Hvad - raber han - hvad seer mit Øie?
En ukjendt Skabning hid sig vover?
Mon foran Slottets gyldne Fløie
Min kongelige Livvagt sover?

Dog - nærm dig kun - jeg seer, du vender
Dig logrende imod din Herre:
Armodens Blik i dig jeg kjender,
Og vil dig ei Adgangen spærre.''

En fattig Mand, pjaltet og støvet,
Faldt ham tilfode med sin Klage,
Og bad om Hjelp, som han behøved,
Den Forurettede og Svage.

,,Af dine Hoffolk - lød hans Stemme -
O store Hersker! maa du vide,
Indfinder sig hos mig derhjemme
En ung Person ved Nattetide.

Mig kaster han med Haan paa Døren;
Min Kone, skjøn som Maanens Straale,
Ei finder Tid at undflye, førend
Hun maa hans Kys og Favntag taale.

Hans Navn jeg ikke veed og kjender;
Men han er smuk, kostbare Ringe
Har han i Øren og paa Hænder;
Hans Skjæg er sort som Ravnens Vinge.

Jeg gyser i min lave Hytte,
Naar Mørket falder paa mod Aften -
Hvo skal mig Svageste beskytte?
Kun du, o Mægtige, har Kraften.

Jeg tør ham ikke efterstræbe -
Til Daggry i mit Huus han bliver,
Imens jeg bider i min Læbe
Og Haaret af mit Hoved river.

O Hersker! er det med dit Minde,
At slig en Gjerning mod mig øves?
Og maa din Billighed ei finde,
At Tugt og Revselse behøves?''

,,Gak bort! - bød Sultan Mahmuds Stemme -
Gak bort! og lad mig atter vide,
Naar han indfinder sig derhjemme,
Forstyrreren ved Nattetide.'' -

Som ham befalet, bringer snarlig
Den Arme Budskab. Kongen svøber
Sig i sin Kaabe, skrider varlig
Forbi sin Vagt, der ei ham røber.

Alene vandre de til Huset
De lange Gader, krumme Veie,
Igjennem Dyndet, over Gruset,
Til Arbeidsmandens usle Eie.

,,Træd varsomt, Konge, gjennem Døren!
Den er saa lav! Her er mit Kammer -
Det var saa luunt, saa roligt, førend -''
,,Ti! - byder Kongen - med din Jammer!

See dette dragne Sværd! det pleier
At gjøre Fyldest, hvor det kommer;
Lad ham ei glæde sig ved Seier,
I Natten nærmer sig hans Dommer!'' -

En Lampe brændte kun - den slukker
Kong Mahmud selv, og med sin Klinge
I Mørket kun eet Hug han hugger -
Og Niddinghovedet maa springe.

,,Nu bring mig Lys! - han raaber - haster!
At jeg kan see, hvem jeg har fældet -''
Ved Synet han paa Knæ sig kaster,
Af Tak til Himlen overvældet.

Derpaa han lader Vand sig bringe,
Og sætter Karret flux til Munden,
Og kan saa lidt sin Tørst betvinge,
At heelt han tømmer det til Bunden.

,,Vel maa du dig til Steen forvandle -
Kong Mahmud taler nu til Manden -
At du har seet mig saadan handle,
Og drikke som en Hest af Spanden.

Men du maa vide, siden sidste
Besøg, har jeg ei Øiet lukket,
Fra Timen, jeg din Skjændsel vidste,
Har jeg ei spiist, eiheller drukket.

Saa stor Misgjerning var der øvet,
At det med Grund lod mig formode,
Kun mine egne Sønner prøved
Paa Sligt - det fuldt og fast jeg troede.

Og for at ei Barmhjertigheden
Retfærdigen skulde krænke,
Saa slukked Lyset jeg i Vreden,
Og Blodet - hvis det var - lod stænke!

Taksigelse jeg Allah bragte
Paa mine Knæe og Lov istemmed,
Dengang jeg saae, den, jeg nedlagde,
Var ei min Søn, men var en Fremmed.''



I:aarestrup3x2002032811
FILES:aarestrup3/aare3248.gif,aarestrup3/aare3249.gif,aarestrup3/aare3250.gif
Q:korrektur1,korrektur2
T:Bondepigen
F:Jeg bar en Foraarsmorgen

Jeg bar en Foraarsmorgen
Min Mælkespand og sang;
De vilde Rosenhækker
Ud over Vandet hang.

Da kom Baronens Jæger
Fra Skoven med sin Hund;
Han bad om lidt at drikke,
Jeg sagde: drik Du kun!

Den Jæger drak begjærlig
Og alt imellem saae
Hans Øine over Spanden -
Paa mig hans Øine saae!

Det er just ikke artigt
At see paa Folk saa stift;
I Øiet kan man have,
Jeg troer ved Gud, lidt Gift!

Thi neppe var han borte
Før næsten syg jeg blev,
I Tanker sad, og sukked,
Og Græs af Jorden rev.

En andengang i Lunden
Jeg plukked' Jordbær smaae;
Jeg havde nogle fundet,
De i et Kaalblad laae.

Da klang et Horn i Skoven,
Sig Busken skilte ad -
Det var den unge Jæger,
Tænk, om et Kys han bad.

Der har Du disse Jordbær,
Saa søde - sagde jeg -
Men kysse - ak, Hr. Jæger,
Saavist, det tør jeg ei.

Saa gik jeg hjem til Hytten,
Og tænkte, tænkte - ak,
Skal man da altid tænke?
Det er kun Folkesnak!

Det var som om jeg drømte
Og hørte sød Musik,
Alle de røde Blomster
De hilste med et Nik.

Forleden Dag jeg rysted
Mit smukke Æbletræ,
Da rasled det i Gjærdet
Og i det grønne Læ.

Forskrækket jeg mig vendte -
Den Jæger for mig stod,
Og bad og saae saa ærligt -
Han er vist grumme god!

Taus gav jeg ham et Æble,
Som om jeg reent var stum.
Man er dog undertiden
En Smule altfor dum!

Hvad just han vil med Kysset,
Min Tro, det veed jeg ei;
Men hvorfor skal man altid
Og altid sige Nei?

Hvis han nu atter kommer?
Det er dog ei saa let -
Hvad skal jeg saa vel gjøre?
Jeg troer jeg gier ham det!



I:aarestrup3x2002032812
FILES:aarestrup3/aare3251.gif,aarestrup3/aare3252.gif,aarestrup3/aare3253.gif
Q:korrektur1,korrektur2
T:Drankeren Barthold
F:Fra Taget hænger det mugne Straa

Fra Taget hænger det mugne Straa,
Og Katten kryber paa Bjælken,
Langs Væggen de nøgne Hylder staae,
Der fattes Brødet og Melken.

Bartholdus sidder ved gamle Bord,
Det staaer paa brukne Bene;
Hans Viv med Barnet, paa blotte Jord,
Har tændt nogle vaade Grene.

Hvad klynker Du for? han raaber høit
Og vender Kruset paa Disken:
Vær lystig tilmode! tralall og fløit!
Hvad skal den ængstlige Hvisken?

Kom, sæt Dig paa Skjødet og kys min Mund!
Riv bort det pjaltede Klæde!
Endnu er Din Barm jo hvid og rund -
Sophie, hold op med at græde!

O Barthold, Du glemmer, Du glemmer vor Nød!
See Barnet fryser, det Arme!
Vort Lys er brændt, vi har ei Brød -
Naar vil sig Himlen forbarme!

Hvad taler Du der om Lys og Brød?
Hvi klapprer af Frost Dine Tænder?
Naar Vinen skummer, hvem har da Nød?
Flux Blodet funkler og brænder.

Naar Vinen opgløder min frosne Hu,
Som en Harpe mig Stormen klinger,
Min Dreng er en Engel, og jeg og Du
Hensvæve lyksalig paa Vinger.

Men dufter ei Vinen mig Liv og Lyst,
Da stige de gustne Tanker
Som Dødninge op i mit hule Bryst,
Og hele Helved sig sanker.

Gak ned til Byen og borg mig der
Af Vinen, af Vinen den søde!
Tag Drengen med, han skriger kun her -
Saa skal jeg af Hjertet gløde!

Den Skjælvende ud af Døren gaaer,
Sit Barn hun holder paa Armen:
Ak Gud, hvor dog den Storm er haard!
Dernede hør Bølgernes Larmen!

Hun puster i Haanden og trykker den saa
Om de smaa, uskyldige Fødder.
Hæst skriger Sivet og gustne Straa
I Vandet blandt Pilens Rødder.

Hun gaaer paa Skrænten af dyben Flod,
Hvor brusten er Rækværkstaven:
Vær stærk, min Aand! Vær vis, min Fod!
Her er det mørkt som i Graven.

Da kommer med Regn et Stormstød brat -
Kun Barnet til Hjertet hun knuger -
Hun glider ned, faaer ei Stenen fat,
Og Bølgen dem skummende sluger.

Stum sidder Du, Barthold, i Hytten nu
Og venter paa Vinen den røde;
Forfærdet i Mørke nu stirrer Du -
Dine gode Engle, de døde!



I:aarestrup3x2002032813
FILES:aarestrup3/aare3254.gif,aarestrup3/aare3255.gif,aarestrup3/aare3256.gif
Q:korrektur1,korrektur2
T:Bordsang ved Biskop R. Møllers Jubelfest, 
U:Den 20de April 1841
U:
U:Der er et Land, dets Sted er høit mod Norden.
F:Nu griber Glasset, Venner, for at bringe
N:Biskop Rasmus Møller, 1763-1842, fader til <A F=moellerpm>Poul Martin Møller</A> og stedfader til <A F=winter>Christian Winther</A>.

Nu griber Glasset, Venner, for at bringe
Vor Jubelolding Festens muntre Skaal!
Han agter Jordens Glæder ikke ringe,
Skjøndt stundende til Himlens fjerne Maal.
Sin høie Lærer troligen han fulgte,
Med Barnets Sind han søgte Edens Kyst,
Og, med vor <w>Luther</w>, aldrig han fordulgte,
At Viin og Sang er en uskyldig Lyst.

Hvor paa den jydske Bakke Plovens Fure
For Sved og Arbeid yder sparsom Løn,
<w>Der</w> stod hans Vugge inden simple Mure,
<w>Der</w> gik i Vadmel Bondens lille Søn.
Men Drivten drog ham hen til Lærdoms Tempel,
Han leed og stred, og Seier vandt hans Aand -
O, han har lært os ved et skjønt Exempel,
At gode Kræfter bryde stærke Baand.

Vel randt hans Liv bag Hjemmets grønne Strande -
Til Romas Port ei kom han med sin Stav,
Og Palæstinas Bjerg og Jordans Vande
For Tankens Blik kun krandsed' Christi Grav.
Men Oldtidssproget i de fjerne Dale
Flød ham saa let som var det fædrelandsk,
Apostlens Ord og Romerheltens Tale
Gjengav hans Pen med Fynd og Kraft paa Dansk.

Nu i hans Oldingsalder sig oplader
Hver herlig Knop og Frugt paa Livets Træ:
En Børneflok omfavner ham som Fader,
Og Børnebørn sig slutte til hans Knæ.
O gamle Ven! i denne Kreds Du finder
Din svundne Blomstringstid igjen paa Jord;
Og ikke blot Din Ungdoms røde Kinder,
Men Aandens, Hjertets hele Foraarsflor.

Dog ei med Blodets Baand alene bindes
Til Dig den store Venneskare her;
Du var en Lærer, vi taknemlig mindes,
En Hyrde god for Mange fjern og nær;
Vi drak Begeistring af Din fromme Læbe,
Vi lytted til Dit rige Trøstensord,
Og i Din Vandels rene Spor at stræbe,
Var os et kjært, et værdigt Maal paa Jord.

Nu vi erkjendtlig Dig vor Hyldest bringe,
Halvhundred' Aar Du røgted' tro Dit Kald;
For Dig vil Festens Jubel gjerne klinge,
Thi Sandhed kun i Tonen lyde skal.
Saavidt Du kaldtes vennehuld at sprede
Den gode Sæd, der giver Livsens Frø,
Vil sig Din velfortjente Roes udbrede,
Og <w>Rasmus Møllers</w> ædle Navn ei døe!

Modtag da Jubelskaalen til din Ære,
Du Stiftets Bisp og Kirkens Tjener tro!
Lad denne Sang en Takkehymne være
I Dine stille Dages Aftenro.
Den Gud, hvis Hyrdestav Du trolig fører,
Vor tætte Kreds med Velbehag han seer,
Og han vort Hjertes varme Ønske hører,
At Hædersaar Dig skjænkes fleer og fleer.



I:aarestrup3x2002032814
FILES:aarestrup3/aare3257.gif,aarestrup3/aare3258.gif,aarestrup3/aare3259.gif,aarestrup3/aare3260.gif
Q:korrektur1,korrektur2
T:Paa Klinten
F:Jeg gik den aarle Morgenstund

Jeg gik den aarle Morgenstund,
   Hvor Klintens steile Kyst
Bedækker med en Bøgelund,
   Som med et Slør sit Bryst.

Jeg havde mange Doner sat
   Med Rønnens røde Dusk,
Og søgte nu, hvad Fangst i Nat
   Mig bragte Blad og Busk.

Men tomme mine Snarer hang,
   Hvert Bær bortsnappet frækt
Af Fuglene, som sang og sprang
   Paa alle Qviste kjækt.

Hvor Kilderne, med Skummet hvidt,
   I Dybet ned sig snoe,
Forbittret knagede mit Skridt
   Paa Klintebækkens Bro.

Skal selv den mindste Fugl paa Green
   Undslippe mine Baand?
O er der ei i Verden een,
   Som flyver i min Haand?

Mod Havet faldt mit Blik - hvor blankt,
   Med Horizontens Duft,
De brede Bølger milelangt
   Gjenspeile Himlens Luft.

Jeg saae - hvad var det vel jeg saae,
   Hvor Klinten skraaner huul? -
En Rede i de fine Straa!
   Et yndigt Fugleskjul!

Af Tjørnebusken oversneet,
   Sad hun, det muntre Barn,
Som jeg af Alle helst gad seet
   I mine spændte Garn.

Straahatten slængt i Græsset hen
   Og Handskerne derhos -
Et Blad Papir, en Blyantspen
   Paa Kampestenens Mos.

,,O hvilken Udsigt - raabte hun -
   Fra denne Plet! Hvor smukt!
Den hvide Klint! det blanke Sund!
   Og Fiskemaagens Flugt!

,,Hvormange Skibe? - Seer jeg ret,
   Saa øiner man kun tre.
Hun rakte mig sin Guldlorgnet -
   Nei, der er flere, see!''

Jeg havde aldrig Søen seet
   Saa blank, saa klar, saa fuld -
Jeg havde aldrig Jorden seet
   Saa grøn, saa frisk, saa huld -

Jeg havde aldrig Himlen seet
   Saa blaa, saa stor, saa varm -
Som gjennem denne Guldlorgnet,
   Der hang ved hendes Barm.

Hun maatte rykke mig saa tæt,
   Omslyngt af Kjædens Guld.
,,Tæl dem nu rigtigt! See dem ret!''
   Bad hun mig tillidsfuld.

I Donen ingen Jægers Haand
   Fandt nogen Hals saa fiin,
Som den, Lorgnettens Fangebaand
   Paa Klinten gav i min;

Men Fuglen, jeg i Slyngen fik,
   Var ikke qvalt og død -
Lyslevende de klare Blik!
   Og Kinden rosenrød!

Saa fager laa hun i mit Net,
   Saa sky og dog saa øm,
Saa flygtig, flagrende og let
   Som Englen i en Drøm.

Kan det da falde Nogen ind
   At lægge mig til Last,
At med et freidigt Jægersind
   Jeg holdt mit Bytte fast?

At medens Søens friske Vind
   I bløde Blomster gik,
Vi henrykt hvilte - Kind mod Kind -
   Et saligt Øieblik!

At i den svale Bøgelund,
   Mens alle Fugle sang,
Vi stille mødtes - Mund paa Mund -
   For første - sidste Gang!



I:aarestrup3x2002032815
FILES:aarestrup3/aare3261.gif,aarestrup3/aare3262.gif
Q:korrektur1,korrektur2
T:Naar Folket fordumtid var stedt i Fare
U:Mel. Hr. Peder kasted Runer over Spange.
F:Naar Folket fordumtid var stedt i Fare

Naar Folket fordumtid var stedt i Fare,
En Fører valgte sig den store Skare;
De gav ham Sværd og Krone, de løfted ham paa Skjold,
De gav ham Land og Rige, de gav ham Alt i Vold;
   Nordens Mænd, Frie og Ædelbaarne,
   Troskabseed svor de den Udkaarne,
      Troskabseed!

Men Fjenden var ei altid fjern om Strande,
Tidt lured Avind inden egne Lande;
Da var han Lovens Hævder og gjorde ærlig Skjæl,
Og deelte Retten lige og fremmed Hvermands Vel;
   Kronens Guld funkled om hans Tinding,
   Folkets Held var hans Seiervinding,
      Folkets Held!

Velkommen, Konge, Du af Kongeætten,
Som fører Sceptret over Danasletten!
Som kom os huldt at gjæste, som satte Skib paa Strand,
Velkommen til vor Ø Dig byder hver en Mand;
   Danske Hjerter i Dit Vaaben gløde,
   Danske Hjerter slaa Dig troe imøde,
      Danmarks Drot!

Du har et villigt Øre til at høre
Den Kær og Klage, som vi Alle føre;
Saa hør nu ogsaa Jublen og Glæden i vor Røst,
De gode Velkomstsange, som tone fra vort Bryst!
   Danske Mænd Faklen for Dig svinge,
   Danske Mænd Hilsen her Dig bringe,
      Folkets Drot!

Og Hun, som er et Mønster for de Skjønne,
Som straaler prud, en Dronning i det Grønne!
Hvem Alle gjerne række Huldsalighedens Priis,
Som Skjønhedsæblet raktes til Kjærlighedens Diis -
   Fagre Dronning, Krandsen har vi bundet,
   Fryderaab lyde over Sundet
      Til Din Priis!

Vel kommer Sanger fra de lave Strande,
Men Echo bringer den saa vidt om Lande;
Rundtom paa Mark og Slette, rundtom i By og Havn,
Der vaier Kongeflaget, der signes Eders Navn!
   Høie Fyrstepar, som pryder Norden,
   Held og Ære følge Jer paa Jorden,
      Held og Fred!



I:aarestrup3x2002032816
FILES:aarestrup3/aare3263.gif,aarestrup3/aare3264.gif,aarestrup3/aare3265.gif
Q:korrektur1,korrektur2
T:Varselskriften
U:(til Magister D. G. Monrad.)
F:Nattens Gudinde henad Himlen svæved

Nattens Gudinde henad Himlen svæved,
Og Viisdomsfuglen fløi ved hendes Side;
Al Verdens Mødighed hun stille hæved
I sine Arme, sammentrykte, blide.

Jeg og min Hustru var fra Hjemmet borte.
Aarvaagne Terner sysled kun ved Lampen,
Og vogtede paa Husets aabne Porte -
Da hørtes Larm af Vogn og Hestetrampen.

Ind traadte, reiseklædt, en Gjæst heel fremmed;
Sin Hat og Kappe han i Krogen slængte,
Og Ternerne med sære Fagter skræmmed;
Selv ind i Husets Indre han trængte.

Min Børneflok han vilde see og kjende,
De fem Smaapiger og fire Drenge:
Hvad hedder du? og du? og du derhenne?
Søvndrukne stirred de fra deres Senge.

De Mindste selv med Lampen han sig nærmed,
Sorthaaret, med et sælsomt Smiil om Munden,
Tykt af sin lodne Reisepels beskjærmet,
Og med et blodrødt Skjærf om Livet bunden.

Da sprang en Dreng fra Leiet, mere modig:
Hvo er du? Siig dit Navn, at jeg dig kjender!
Af Lommen tog den Fremmede koldblodig
Sin røde Tegnebog, og sagde: Venner!

Mit Navn vil jeg paa Loftet eder skrive,
Min Hilsen med! - Og medens Alle bæve,
Han steg med Lyset op paa Bordets Skive,
Og lod sin Haand henover Kalken svæve -

,,<w>Mene, mene, tekel, upharsin!</w>''<footnote>Se <xref bibel="bibeldaniel05,25-28">.</footnote> vare
De Ord, som han paa Husets Dække tegnet,
Imedens om hans Knæ min Børneskare
Og alt mit Tyende af Rædsel blegned.

,,Dit Liv er veiet, talte dine Timer,
Tilintetgjørelsen skal du tilhøre!''
Forfærdelige Varselrøst, som kimer
Bestandig for den Dødeliges Øre! -

    - - -

Jeg kjender ham, som har mig Muret mærket
Med hine Alvorsord af Oldsskriften:
En rastløs Mand, der lægger Haand paa Værket,
En Guds Herold, der kalder til Bedriften!

En Fremtidsseer, hvem en Glød paa Tungen
Har bragt til at besværge og opmande;
Som længst, med lyse Skrifttræk, alt har svungen
Sit: Mene! Mene! over Danmarks Lande.

En Lov- og Retsforsvarer! En Raadgiver
For Drot og Folk! - En Rest endnu af Styrken,
Der gjerne, medens det er Tid, udriver
Sit Land af Faren - skjøndt en Røst i Ørken!

Og dog en Ven af Barnlighed og Ynde,
En Elsker af, at høre Lyre klinge,
Naar danske Muser Væddestrid begynde -
Ham disse Linier min Hilsen bringe!



I:aarestrup3x2002032817
FILES:aarestrup3/aare3266.gif,aarestrup3/aare3267.gif
Q:korrektur1,korrektur2
T:Til en ung Sømand
F:Fra grønne Bakker - svulmende paa Øen

Fra grønne Bakker - svulmende paa Øen
Som ude paa det Dybe Havets Bølge -
Skal min Blik til Horizonten følge
Dit hvide Seil henover Østersøen.

Du resier bort til Nordens Klippestrande,
Til Bjerget, der er Fader til vor Slette:
Hils ham, den mørke, havombruste Jette,
Der endnu trodsig rynker Bryn og Pande!

Der knuser Østens Storm i sine Kløfter,
Og med det frie Granbar høit sig krandser!
Der, trods det store, tunge Klippepandser,
Dog Kæmpefoden meer og mere løfter!

Forstaa hans Vink! Lad nordisk Mod og Mæle
Forkynde Fremmede hvorfra du stammer!
Fortvivl ei om det Fædreland! Det ammer
Et Kuld, som Trældomsaaget ei skal qvæle.

Fortæl, at Frihedslyst i Danmark svulmer!
En Skare Ynglinger er alt herhjemme,
Hvis Haab og Dristighed man ei kan skræmme,
Og Mænd, hos hvem det under Asken ulmer.

Fra disse Høider vifter jeg med Hatten,
Og ønsker dig Farvel paa Sømandstoget!
Farvel, naar Solen lysner Dannebroget!
Farvel, naar Stjernen leder dig om Natten!



I:aarestrup3x2002032818
FILES:aarestrup3/aare3268.gif,aarestrup3/aare3269.gif
Q:korrektur1,korrektur2
T:Den Sovende
F:Lad mig dække dine spæde

Lad mig dække dine spæde
Fødder, mens du sover, Hulde,
Som en vaersom Gartner dækker
Sydens kjælne Blomst for Kulde!

Lad mig lægge dine Arme,
Ubevidste at de trykke,
Om min Hals, som en Guirlande,
Som et pragtfuldt Ordenssmykke!

Lad mig sovende dig holde
Paa mit Knæ - hver Puls, som banker,
Hvert et Hjerteslag, mig bringer
Blide Følelser og Tanker!

Lad mig Hovedet, som drømmer,
Vaersomt paa min Skulder bære;
Hver en Bugt af dine Lokker
Er for mig en Skjønhedslære!

Som et Landskab venter Solens
Opgang i de varme Nætter,
Vil jeg vogte paa dit Aasyn,
Til dit Øielaag sig letter.

Til dit vaagne Blik mig smiler
I sin Mildhed tusind Glæder;
Til din Røst med Vellyd fylder
Disse tause, døde Steder.



I:aarestrup3x2002032819
FILES:aarestrup3/aare3270.gif
Q:korrektur1,korrektur2
T:Bebreidelsen
F:Du klager over, at jeg taler

Du klager over, at jeg taler
   Prosaiske og kolde Ord,
At i mit Blik og paa min Pande
   Af Sværmeri er intet Spor.

At Livsforsikkringens Tabeller
   Opfylde Hjertets hele Rum -
At jeg seer ud som en Professor,
   Fortredelig, studeert og dum.

Ja, du har Ret. Men hvis er Skylden?
   O, at bebreide mig, er haardt!
Som Maanen trækker Havets Bølge,
   Har <w>du</w> mig trukket Sjælen bort.

Var jeg ei karsk? Var paa min Læbe
   Ei Poesiens friske Duft,
Før dine Øines hede Straale
   Udbrændte mig al sund Fornuft?

Nu er jeg Embedsmand og Ridder,
   En fredelig, frugtbar Vulkan -
Et lyrisk Udbrud kaster hermed
   Mit sidste Digts Ildtulipan!



I:aarestrup3x2002032820
FILES:aarestrup3/aare3271.gif,aarestrup3/aare3272.gif
Q:korrektur1,korrektur2
T:Henning v. Wichfeldt
F:Foraaret kom, og Sommer gik i Enge

Foraaret kom, og Sommer gik i Enge,
Høleen klang ved Sang af Nattergale,
Af gyldne Kornax svulmed Bondens Vænge -
Men ei til Engestoftes lyse Sale,
Som før, sig kunde Sommerglæden trænge;
Alt længst forstummed der den muntre Tale -
Der vaaged Sorgen, tro, ved Nattens Lampe -
Der stred et ædelt Liv de sidste Kampe.

Og Døden vandt sin Seier. Gubben segned -
Den Alderstegne gav tilsidst dog efter;
Men ei for Himlens Sendebud han blegned,
Han samled Aandens underfulde Kræfter,
Som det en nordisk Hædersolding egned;
Et saligt Haab saa lidt ham monne briste,
Som Vid og Skjæmt og Alvor til det Sidste.

Et værdigt Løb han havde lagt tilbage,
Arbeidsom, aaben, djærv og ufortrøden;
I Hjertensgodhed søgte han sin Mage,
En livsglad Sjæl, - en Ven i Nøden,
Som mangen Trængende i Sorgens Dage
Gad kunne kalde til sin Hjelp fra Døden; -
En Mand og Fader, som kun Faa har været,
Ved Banens Maal høielsket og høitæret!

De Efterladte træde hen til Baaren,
Nedbøiede, dog kan de Sorgen bære -
En gudhengiven Ro er der i Taaren,
Der offres til den forudgangne Kjære;
Hvor Egeløvet vikler sig om Kaarden,
Har dyrebare Hænder til hans Ære
Lagt Krandt ved Krands - fra Blomsterhaven
Et ømt Farvel, en Afskedsduft i Graven!

I Fred han hvile nær sin skjønne Bolig,
Hvor Kirken skygger og hvor Søen smiler!
I Sommeraftnens Stilhed, klar og rolig,
Hans Sjæl, som før, hver Gjæst imøde iler;
Og naar hans Børn, hans Slægt, aandrig og fortrolig,
I Vennekreds om Arnens Flamme hviler,
Da er den muntre Skjæmt, den frie Tale,
Hans Aand, der gaaer igjen i Slottets Sale!



I:aarestrup3x2002032821
FILES:aarestrup3/aare3273.gif,aarestrup3/aare3274.gif
Q:korrektur1,korrektur2
T:D. 17. Juli 1847
U:Mel. Kung Karl, den unga hjelte.
F:Natur, din Sundhedskilde

Natur, din Sundhedskilde
Har ammet Konsten stor;
Al Videnskab og Snille
Kom fra den dunkle Jord.
Dig skyldes alle Kræfter,
Du gav os Lov og Skik -
Hvad Under, Manden hefter
Paa Dig sit Forskerblik!

Hvad Under, om han gjerne 
Din Tanke vil forstaae,
Dybsindig som en Stjerne 
Paa Nattehimlens Blaa!
Sit Mod, sin Kraft han samler -
Skjøndt ved din Storhed ør -
Med dristig Haand han famler,
Gudinde! i dit Slør.

Han blotter Marmorarmen,
Han leger med dit Haar,
Han føler under Barmen
Hvordan dit Hierte slaaer;
Fortro ham blot dit Indre,
Din Tankes høie Flugt!
Lad Stjerneøiet tindre
Forstaaeligt, som smukt!

En sagte Hvidsken lyder
Fra dine Læber da:
Det Ord, din Taushed bryder,
Er skjønt, som Brudens <i>Ja</i> -
Vi lægge tæt vort Øre,
Tæt ved dit fulde Bryst,
For Ordet ret at høre:
<i>Frihed!</i> saa lød din Røst.

Det Ord, som Bølgeskummet,
Det gaaer fra Kyst til Kyst,
Og stort, som Verdensrummet,
Det fylder Mandens Bryst.
Af Alt, hvad vi har lyttet,
Alt, hvad der bragtes ud:
<i>Frihed!</i> det var Udbyttet -
Frihed, Naturens Bud!

Det klinger som en Gaade,
At evigt gruble paa!
Dog skulle vi den raade
Og løse vel forstaae.
Det straaler fra det Dunkle,
Fra Nattens Moderhjem -
Frihedens Dag vil funkle
Og bryde herligt frem!



I:aarestrup3x2002032822
FILES:aarestrup3/aare3275.gif,aarestrup3/aare3276.gif
Q:korrektur1,korrektur2
T:Kammerherre, Baron Hendrik Rosenørn-Lehn
U:Oberst, Ridder af Dannebrog
U:Den 14de August 1847.
F:En Adelsmand, en riig og fornem Herre

En Adelsmand, en riig og fornem Herre,
Der eied Skov og Mark og høie Borge;
En Mand, hvis skjønne, ridderlige Sæder,
Hvis ædle Gjæstfrihed ei Nogen glemmer,
Der traadte over Tærsklen i hans Huus;
Naturens Elsker; Konstens Ven; Beundrer
Af Videnskab; Velynder af dens Dyrker;
Paalidelig i al sin Gjerning; streng
Kun mod sig selv, høimodig imod Andre.
Og gjaldt det om, at række hjelpsom Haand,
Uegennyttig stille sig i Spidsen
For nogen god og gavnlig Virksomhed -
Hvor har man raabt forgjæves paa hans Navn?
Høithædret i sin Kreds, som af sin Konge,
Henbaaren til sit Hvilested af Mænd,
Der føle meer hans Savn, end Vægten
Af Kisten med hans dødelige Rester -
Begrædt, lovpriist og æret til det Sidste!
Det var hans lykkelige Eftermæle.

Og dog hans <w>mindste</w> Roes! Vi, som har kjendt ham,
Hans Mildhed, hans beskedne Nøisomhed,
Hans bramfri Sjæl, hans rene, ædle Villie,
Hans elskelige Væsens <w>hele</w> Skjønhed;
Hans Kjærlighed til Hustru, Børn - til Alle.
Der eengang vandt hans Hjerte, til enhver
Nødlidende, i hvem han saae en Broder -
Hans Frihedssind - ja, han var Sandheds,
Og derfor Friheds inderlige Ven,
Kun Hykleriets stolte Avindsmand -
Vi kunne vidne det, vi saae det selv,
Vi vide, hvilke <w>sjelden</w> Ven, vi tabte!
Den gyldne Nøgle, Kongen ham betroede,
Var intet tomt Symbol - ham kunde man
Betroe sig til, med Tryghed; - paa hans Bryst
Var Ridderkorset ingen Ironi,
Thi bagved slog der ridderligste Hjerte -
Hvor er en Røst, der kan benegte det?
Hans <w>Sind</w> var adeligt, hans Mod var mandigt,
Hans blanke Skjold var uden mindste Plet;
Og stred han ei med Vaaen - han har stridt
Med Sjælens Kræfter en langvarig Strid;
Den Strid, som det Forkrænkelige kæmper,
Og det Udødelige kun bestaaer;
Og sank han end i Knæ, lidt efter lidt,
Ei Utaalmodighedens Suk blev hørt,
Et Bitterhedens Skrig - Da Timen kom,
Var han beredt - Et Smiil var hans Farvel!

Og derfor bringe vi Dig <w>vort</w> Farvel,
Frigjorte Aand, vor sidste Tak og Hilsen,
Med freidigt Haab, skjøndt under Afskedstaarer!
Vi lyse Fred omkring Dit skjønne Minde,
Og hvad vi bede om, er Trøst og Styrke
For dem, Din Bortgang maatte dybest smerte,
For Dine Efterladtes ædle Kreds!



I:aarestrup3x2002032823
FILES:aarestrup3/aare3277.gif,aarestrup3/aare3278.gif,aarestrup3/aare3279.gif,aarestrup3/aare3280.gif,aarestrup3/aare3281.gif,aarestrup3/aare3282.gif,aarestrup3/aare3283.gif,aarestrup3/aare3284.gif,aarestrup3/aare3285.gif
Q:korrektur1,korrektur2
T:Drøm og Virkelighed
U:1847-1848
F:Det var en taaget Vinterdag

Det var en taaget Vinterdag,
Jeg til Palaiet mig skyndte,
Hvor Forgemakket var stormende fuldt
Og Audiensen begyndte.

Jeg fandt en bedaget Hædersmand,
Til Tjenesten afrettet.
Han hilste mig med Venlighed
Og skrev mit Navn paa Brædtet.

For Rangspersoner gjorde man
Aparte Høflighedskonster;
Og Salen var ganske lummer af
De allerunderdanigste Dunster.

Der tripped stivede Krigsmænd om,
Og mange beklemte Personer;
De sorte Præster ved Døren hang,
Og Fruerne græd for Pensioner.

De guldbenøglede Herremænd,
De stod og svedte af Længsel,
At Døren til et lille Lukaf
Maatte naadigst dreie sit Hængsel.

For ei at være ørkesløs,
Som slet for en Statsmand duer,
Saae jeg en Politidirecteur
Paa Væggen fange Fluer.

Hinsides dette Dandsegulv
For Levetzauer og Haucher,
I Baggrunden stod en laset Standart
Og under den et Par Pauker.

Til Kobberkjedlen jeg læned mig
Med det gamle Vaabenmærke;
Den giver dog Lyd, naar man slaaer derpaa,
Og det endda Lyd, som er stærke.

Mig Ventetiden blev for lang -
Jeg gav mig til at sove -
Da havde jeg en underlig Drøm:
Mærk vel, en Drøm til Hove.

Jeg drømte, jeg for Kongen stod,
Barbrystet og barbenet,
Det tykke, svære Hovedhaar
Med et krøllet Skæg forenet.

I Næven havde jeg en Stok,
En Egeknub med Knaster -
Hvor den faaer Ram paa en Hjerneskal,
Der hjælper intet Plaster.

Det lod til, Kongen kjendte mig -
Han studsed lidt urolig;
Men derpaa gav han mig sin Haand
Og nikkede fortrolig.

Jeg var Vildmanden nemlig, jeg,
Der holder Danmarks Vaaben,
Og som, skjøndt nøgen, trænger ei
Til Hermelinet og Kaaben.

Jeg sagde: ,,min gode Christian Rex,
,,Du saae mit Billed forleden
,,Paa dine Tøfler og paa din Karet,
,,Nu see mig i Virkeligheden!

,,Jeg er endnu den samme Fyr,
,,Som jeg har altid været:
,,Min Hud er haard, min Hals er tyk,
,,Min brede Næve tjæret.

,,Jeg lider nok en Drot saa fiin,
,,Med smukke Lader og Fagter,
,,Der pluddrer Fransk og Kongelatin
,,Med alskens fremmede Magter.

,,Du har nu engang arvet din Ret,
,,At styre den danske Skude -
,,Men jeg vil alvorlig raade dig,
,,At passe paa dine Klude.

,,Jeg vilde bare sige dig -
,,Da just i tale sammen
,,Fortrolig, unter uns paa Tydsk -
,,At jeg er vred i Kammen.

,,For han, den anden, min Tvillingbror,
,,Der holder ved Skjolderanden,
,,Bagtaler man slemt og siger om,
,,At han er fra Forstanden.

,,Fordi han brækker lidt paa Tydsk
,,- Han vil nu saa gjerne skryde -
,,Har jeg dog kjendt ham fra Barnsben af
,,Som en ærlig Sønderjyde.

,,Men Frihed vil han med Djævels Magt
,,- Som i en Feber han tørster -
,,Fri vil han være, om selv i Pagt
,,Med tydste Grever og Fyrster.

,,Jeg siger: rolig, min søde Bror!
,,Du gjør mig næsten forskrækket;
,,Det danske Vaaben, vi holde paa,
,,Det vil vi ei have knækket.

,,Du veed, jeg er i Grunden en Nar,
,,Og det endda en gammel,
,,Der har staaet flere hundrede Aar
,,Og holdt det forgyldte Skrammel.

,,Men det er nu det samme, det -
,,Nok er det, jeg kan li'et,
,,Og skulde det revne og gaae i Mas,
,,Saa Fanden gale i'et!

,,Hvormeget Dingeldangleri
,,Man vil omkring det hænge -
,,Ni danske Hjerter slaae deri
,,Endnu - Gud veed, hvorlænge!

,,Det kryber mig i Kroppen tidt,
,,Det mig for Øret ringer -
,,Og i den sidste Tid jeg har
,,Et Øie paa hver Finger.

,,Man siger om den tydske Prinds:
,,For Gudsskyld, ikke rør ham!
,,Jeg siger bare simpelvæk:
,,Slaa til, hvis Ryggen kløer ham!

,,Og er dine fine Skinneben
,,Bange for Neldeblade,
,,Saa lyd mit Raad: træd bare fast,
,,Saa gjør de ingen Skade.''

Her saae Monarken sig hurtig om,
Som var han angst for Nogen,
Og, rentudsagt, som om der hang
En Mester Erik i Krogen.

,,Vær inte bange, Kong Christian!
,,Det skal nok, tordne mig, gaae!
,,Min Halvbroder Jyden rokker sig ei -
,,Der har Du min Haand derpaa!''

Og som jeg vilde give min Haand
Til Pant for Sønderjyden,
Slog jeg paa Pauken, saa det klang,
Og jeg vaagnede op ved Lyden.

- Det var min Drøm. Den samme Drøm
Har Danmark drømt, desværre,
Aar ud, Aar ind, imens det sov,
Sov trygt - det veed Vorherre!

Og da det vaktes, følte det
Usot fra Saalen til Toppen.
Det var, som skulde det splittes ad,
Som Lemmerne faldt fra Kroppen.

Det sortnede for det danske Blik -
Vi famlede lidt svimmel -
Men nu staaer Foden atter fast,
Vi kjende Land og Himmel.

Og vi har rystet Søvnen af,
Os skal ei Frygten hærge -
Som Uffe Vermundsen vi tog
Af Jorden det gamle Værge.

Til Holmgang er vi stævnet ind -
Did vil vi freidig drage,
Paa nordisk Viis, de ramme Hug
At give og at tage.

Thi aldrig var det Skam i Nord,
Selv ei for Broderparret,
Der trættedes om Ret og Skjæl,
At gaae af Striden arret.

Er Leddet ikke rigtig hængt -
Nuvel, I danske Drenge,
Vort bedste Mod, vor fulde Kraft
Vil sig i Gabet trænge!

Det er ei bag en Fæstningsmur
Det danske Vænge dufter -
Det er kun i den fri Natur
Hvor en Søvind lufter!

Vor Konge selv er dansk, som vi;
Nu er hans Vaabenmærke,
Som vort, Frihedens Skjold - med det
Er vore Arme stærke.

Saalidt som før skal Tydskland nu
Danriget overvælde:
Vort Stridshorn hørtes i Norges Dal
Og gjenlød i svenske Fjelde.

Væk med de gamle Dragedyr,
Der laae paa Lur om Skatten,
Om Folkets Ret! - Nu svinge vi
Begeistret Frihedshatten!

Væk med hver Ørn, der nærmer sig,
Den være heel eller flakt -
Det hele unge Danmark staaer 
Ved Frihedstræet Vagt!

Ei Nordens Hjerter vil skilles ad,
Dem Troskabsbanneret sanker!
Men - bort med Lænker! Vi enes nu
Af Jordens lyseste Tanker.

I dem er ikke Kiv og Blod,
Som i Tyrannernes Love;
I dem er Aandens vældige Mod
Til frit at handle og vove.

I dem er paany et Himmelflag
Nedfalden i Danskernes Leire:
Det ægte, det evige Dannebrog,
Hvorunder vi samles og seire!



I:aarestrup3x2002032824
FILES:aarestrup3/aare3286.gif,aarestrup3/aare3287.gif
Q:korrektur1,korrektur2
T:Vi hilste rundt med Blomst og Flag
U:Mel: Vi Sømænd gjør ei mange Ord.
F:Vi hilste rundt med Blomst og Flag

Vi hilste rundt med Blomst og Flag
De kjække danske Skarer,
Der vendte hjem fra blodigt Slag,
Fra Krigens mange Farer;
Vi hilste dem med Jubelklang
Og med det fyldte Bæger:
Thi efter Kampen Viin og Sang
Det tappre Hjerte qvæger.

Og de, som faldt for Fjendens Magt
Paa Ærens Seng, de Brave -
Med Taarer har vi Krandsen lagt
Paa deres friske Grave.
De fik en Velkomst høit i Sky,
Krigsguden hørtes tale:
Velkommen, Børn, fra Slagets Gny!
Træd ind i Himlens Sale!

Dog I, som vendte tidligst hjem,
Fordi I forrest stode,
Hvor Død og Fare bød sig frem -
I har vor Tak tilgode.
Det var med Sorgens stille Gang,
Det var med Kinder blege
Vi tog imod Jer sidstegang
Fra Hildurs haarde Lege.

Endnu en Kamp Jer forestod
Og Nattevagter drøie,
End skulde flyde mere Blod
Og Døden sees i Øie.
Men som for Danmarks Ret I stred
Med Kugler og med Sværdet,
I Sygeleiets Qvaler leed,
Og seiret, uforfærdet.

Vær stolt af Eders Ar, I Mænd,
Hvem Odins Spyd har mærket!
Hver Draabe Blod, som I gav hen,
Har Danmarks Arm forstærket.
Vi hæve den paa nordisk Viis
Til Løvtets Tegn for Eder:
Om Folkets Tak, om Mandoms Priis
Saavidt sig Danmark breder.

Og Kongen, som dets første Mand,
Sin Hyldest aabenbarer.
See! Kongesalen aabned han
For dine tappre Skarer.
Hans Fødselsdag - den feires bedst
Af Troskab, Mod og Ære,
Og derfor skal ved Eders Fest
<w>Hans</w> Skaal den første være!



I:aarestrup3x2002032825
FILES:aarestrup3/aare3288.gif,aarestrup3/aare3289.gif,aarestrup3/aare3290.gif,aarestrup3/aare3291.gif,aarestrup3/aare3292.gif
Q:korrektur1,korrektur2
T:Havfruen
F:Fisker, ved din Baad paa Sandet

Fisker, ved din Baad paa Sandet,
Hvorfor sliber du din Kniv?
Siig, hvad slæber du af Vandet
I dit Net, blandt Tang og Siv?

,,Ei Aborrer, unge Frue!
Ingen Ret for Dug og Disk -
Havets Slange vil I skue
I mit Garn, en sielden Fisk.''

,,Dennegang i Bølgen brak hun
Roret af min Jolle kuns;
Men ifior min Broder trak hun
Med sin hvide Arm tilbunds.''

''Mat hun gisper alt og bløder -
Vend Jer bort! - med Hævnens Lyst
Nu for sidste Gang jeg støder
Kniven i den Falskes Bryst.''

Holdt, du Grumme! seer du ikke,
At hun aander, Brystet gaaer?
See, o see! medynksom slikke
Bølgerne de grønne Haar.

Blodig snøret, giennem Vandet,
Har du Arm og Skulder slæbt;
Bleg hun synker hen paa Sandet -
O, hun døer! af Luften dræbt!

Kom! jeg er din Herres Frue;
Ud paa Dybet, flux afsted!
Skiøndt de sorte Skyer true -
Tag din Aare, jeg gaaer med!

Kom! den fangne Havets Datter
Roe, med sagte Kast, vi frem,
Til, i høie Bølger, atter
Hun kan synke til sit Hiem. -

Lynet viste Fiskermanden
Veien paa den skumle Sø.
Mulmsort steg ved Himmelranden
Skyerne om Hav og Ø.

,,Tak, min Gubbe! Nu til Landet!'' -
Dog fik Fruen ingen Ro;
Hendes Herre var paa Vandet,
Hvor de vilde Bølger loe.

Ved hvert Brag, som Skyen dundred,
Hun i Høieloftet gøs.
For sin Mand, og for hans hundred
Kiække Mænd, der var tilsøes.

Mørket kom. I Blæst fra Svalen,
Stirred hun i Nattens Gru.
Trin da gienlød huult i Salen:
,,Fagre Thora, sover du?''

Erik! Er det dig, som kalder?
Eller varsler kun din Røst
I din Hustrus øde Haller?
Kom - her er jeg - til mit Bryst!

,,Intet Gienfærd, Thora, haster
Til dit Sengested i Nat -
Kun den vaade Dragt jeg kaster -
Giv mig Haanden! tag mig fat!''

Ha! du kommer fra de Døde -
Drivvaad, kold, afsiælet nys!
Men jeg elsker dig, du Søde,
Og her har du mig! mit Kys!

,,Ja, vel stivne mine Hænder,
Og min Røst er dyb og mat;
Men for dig, min Thora, brænder
Hiertet som vor Bryllupsnat.''

,,Stormens Hvin og Bølgeslaget
Drev os paa det lumske Sand.
Jeg og mine sprang fra Vraget,
Tænkte vel at naae til Land.''

,,Men de blev, de blev derude
Paa det sorte, høie Hav;
Mit Farvel, hvor Storme tude,
Fik de med i dyben Grav.''

,,Døden sang alt for mit Øre.
Dig, min Viv, jeg tænkte paa.
Ei min Arm jeg kunde røre,
Stiv at Svømning, kold og blaa.''

,,See, da greb mig under Brystet
Hænder dybt fra Nøkkens Hiem,
Og af bløde Arme krystet
Førtes jeg paa Havet frem.''

,,Ved de stærke Glimt fra Himlen
Saae jeg Havfrubarmens Snee,
Saae jeg, mid i Bølgevrimlen,
Hendes Perletænder lee.''

,,Saae jeg hendes glatte Skuldre,
Øinene med Sledskhed i -
Den forføreriske Huldre!
Og jeg vristede mig fri.''

,,Stræbte svømmende mod Landet,
Kraft jeg havde for en Stund -
Men hun slap ei, før i Vandet
Jeg fornam den faste Grund.''

Kom! Nu glem, at Havet fnyste! -
Han i Favn sin Hustru tog.
Lyn i Lyn, men svagt, det lyste -
Længer bort Uveiret drog.

I:aarestrup2002033107
T:Sang om Grundloven
U:Afsungen ved Grundlovsfesten i Næsbyhoveds Skov den 5. Juni 1854
F:Et bredfuldt Bæger er det Tid at løfte
N:Fra 1976-udgaven af <i>Emil Aarestrups Samlede Skrifter</i>, bind 6.

Et bredfuldt Bæger er det Tid at løfte
Paa Pagtens Dag, som femte Gang oprandt!
Et mandigt Chor, høitrungende, skal drøfte,
Om Folkets Eed var Alvor eller Tant;
See, alle Danmarks sommergrønne Lunde
Til tusind Krandse snoe sig Landet om,
Og Havet lytter, gjennem Sø og Sunde,
At høre Gjenlyd af den faste Dom.

Saa hør da til! Forkynd vort glade Stævne,
Vort kjække Haab om tro Samdrægtighed.
Den <i>femte Juni</i> vi med Stolthed nævne
En Helligdag, hvorover lyses Fred!
Som Sæden, gjemt paa Nordens Vinteragre,
Har brudt sin Skal, og blomstrer frodig frem,
Saaledes steg vor Frihed op, den fagre,
Og skygger nu om vore Fædres Hjem.

Hvad længe i vort Indre dybt sig rørte,
Vor Trang til Daad og mandig, fri Bedrift,
Vor Konge mildt, i Farens Stund, bønhørte,
Og <i>Danmarks Grundlov</i> fik hans Underskrift;
I Folkets Hjerte er den trygt bevaret,
Der holdes den i hellig Varetægt,
Med Jubel feiret og med Kraft forsvaret -
Den bedste Arv for Danmarks unge Slægt!

Ja hører til! Forkynd det over Jorden!
Vor Troskabseed gjentages denne Stund:
Høit leve Friheds unge Pagt i Norden!
Saa toner det fra Mark og Skov og Sund,
Hvad vi besvore, vil vi ærligt holde -
Gid Rigets Lov maa uforkrænket staae,
Saa længe vi kan løfte danske Skjolde
Og Dannebrogen vaier i det Blaae.
                                                 Autor.



