CVS-TIMESTAMP: $Date$
VQ:korrektur1,kilde
VN:Indtastet efter Emil Aarestrups <i>Samlede Skrifter</i>, udg. af Hans Brix og Palle Raunkjær, C. A. Reitzels Boghandel, Kbh., bd. 5.

H1:Carl Michaël Bellman

I:aarestrup2001061101
T:Vor Ulla laae i Sengen og sov
F:Vor Ulla laae i Sengen og sov

Vor Ulla laae i Sengen og sov
Med Haanden under Øre,
Og ingen fleer end Kromanden fik Lov
Paa Nøglehullet røre.
Udenfor paa Kroen, min Bror,
Var det saa tyst som om Natten;
Intet Øl fandtes, om du tror,
Knapt en Draabe Vand i Spanden.
Tyst paa Taa saa vel og quik
Om Sengen Gubben mon vandre,
Tog paa Teppet, loe og gik,
Og hvidsked med de andre.
   Ulla snorked,
   Frøs og sparked,
Teppet over Hoved drog;
   Krøb indunder;
   Og et Dunder
   Imod Væggen slog.

Regnbuen fra en dryppende Sky
Paa Vindvesruden glimred;
Ved Loftet paa sin Pind i Bur
Kromandens Irrisk quiddred,
Ved Zefyrens livlige Strøm
Dirred Vindverne paa Krogen;
Ulla vaktes af sin Drøm,
Men blev ei ganske vaagen.
Af og til hun kasted sig,
Og slængte om med Armen;
Græd i Søvne bitterlig,
Og kløede sig i Barmen.
   Snart hun tvinte,
   Snart hun grinte,
Greb i Sengestolpen mat,
   Og i Stolen,
   Snapped Kjolen,
   Sine Slæver fat.

For Speilet Ulla stænkte sin Barm
Med Viin og Rosenvand;
Saa knytted hun et Perlebaand om sin Arm,
Og Flor om Hyrdehatten!
Retsom naar paa Paphos Øe
Elskovsgudinden opvaagner,
Alting tykkes i Vellyst døe,
Og Sorgen blot man savner;
Saadan Kromanden meer og meer
Af Angst og Vellyst rokker,
Da vor Ulla satte sig ned,
At kjemme sine Lokker.
   Folk og Næring
   Og Fortæring
Glemte Gubben i sin Qual,
   Debitorer,
   Creditorer,
   Skatter og Fiskal.

Om Ullas Isse puddret og høi
Nu svæved trende Gracer;
Cythere sang og Kjærlighed fløi
Blandt Lokker, Flor og Gazer;
En Zephyr mod Speilet gled
Frem med Øreskee og Spade,
Og en anden sin Vellugt gned
I Lokker og Pomade;
Med en Tang en Cupidon
I Toppen sad og kruste,
Og en andens lille Mund
Paa en Glød mon puste
   Overmaade
   Kjælne, kaade
Syner skifted yndigt om;
   Meer man blunded
   Og begrunded,
   Ild i Hjertet kom.

Et Englesmiil, en leende Mund,
Et Bryst, med løsnet Knude,
Ak, Himmel, ak, hver Time og Stund
Nyt Paradiis bebude;
Men af al Naturens Pragt,
Hjertet til Vellyst og Kue,
Øved mest sin livlige Magt
To Øienes vakkre Lue.
Saae hun op, hver Aanden holdt,
Og plired hun med Øie,
Rørtes Blodet varmt og koldt
Med Sukke til det Høie.
   Mage Tunge
   Til at sjunge,
Og en Røst saa skjær og klar,
   Og saa duelig,
   Findes umulig;
   Sagde tidt vor Far.

Nei aldrig saae man Krovert saa glad,
Saa kjælen nævenyttig;
Om Ullas Been, paa Stolen der hun sad,
Han Strømpebaandet knytter;
Drog i Skoen, og af og til
Smurte med Børsten paa Læret;
Naar hun gisped, gisped han
Med Næsen høit i Været.
Hendes Hals en ruddret Dug
Af brandguult Silke skjulte,
Hendes Barm saa hvid og rund
De geile Lyster dulgte;
   Haaret hængte,
   Og sig slængde
Hen i mørke Bukler frit;
   Trøien kniber;
   Smalle striber
   Skifte rødt og hvidt.

   Vor Ulla tog sin lysblaa Salopp,
   Med Pontak spildt paa Kraven,
Sprang ind i Kroen, fyldte en Kop
   Med fin Liqeur for Maven;
   Sukkerskorpen til sin Sup
   Saae man den Skjønne nu bryde;
   Astrild brændte i Glassets Dyb
   Og Bacchus paa dets Side.
   Nu fik alt en ny Natur,
   Ny Frihed, Lyst og Lykke,
   Fra en Rig med Sølveruhr,
   Til Tiggern ved sin Krykke.
      Ullas Mine,
      Øl og Vine
   Skjænkte Guder Fryd. Godtaar!
      Slikt Herberrig
      Ei i Sverrig
      Faaes paa mange Aar.

Men Himmel, ak, hvor byttes alt om!
Bedst Ulla staaer i Knupper,
I Døren paa Tærskeln; gjæt hvo kom,
Jo, fire halte Gubber:
En med Værge, krumt og vindt,
Og med en Tougstump den anden,
Og den tredie, som var blind,
Tog Nymphen bort, og vandred.
Himmel, ak, hvad Larm og Skrig!
Vor Ullas Raab mig saarer;
Hver en Gjæst sad bleg som Liig
Og Kromanden fældte Taarer.
   Quær paa Bænken,
   Fremfor Skjænken,
Der staaer Ullas Brændviinsglas,
   Tomt og sprukkent
   Og uddrukket.
   Saa endtes denne Spas.

Farvel, min Nymphe! Guden mig gav
Dit skiønne Billed at male;
Nu gaaer du bort, som glimred høit,
Og længe min Dug bestraalte;
Men paa Freias frie Vang
Sjunges din Lov ved Cymbaler,
Ligesom Vestas Lov saa smukt
Syngs af de smaa Vestaler.
Hyll dig i dit hvide Liin,
Spind dit Uld paa Rokken,
Spind og syng og læs din Bog,
Din Sol kan attervende.
   Tiden lider,
   Dagen skrider;
Haab at let fra Skrub og Riis
   Astrilds Vinger
   Snart dig svinger
   I sit Paradiis.

N:Carl Michaël Bellman »Fredmans Epistler nr. 36.« (<xref digt="bellman2001061336">).

H1:W. Blumenhagen

I:aarestrup2002022002
T:Tilstaaelsen
F:Den gule Strøm i Aftenrøden bølger

Den gule Strøm i Aftenrøden bølger
   Om Fjeldets Kant;
I Qval og Fryd min Længsel tro den følger,
   Som vild oprandt,

Da hist ved Rankens Drueguld hun vendte
   Sit Blik mod mig,
Da Elskovs søde Ahnelser hun tændte
   I Barmen mig.

Vaarknuppper slyngde over Blomsterbanen
   En broget Krands,
Og Phantasia sang paa Sølversvanen
   I Rosenglands.

Tidt Ungersvendes Graad i stille Kammer
   Paa Blomsten randt,
Naar aldrig Barmens stærke Attraaesflammer
   Han mildned fandt.

Tidt vandred han til Kirkegaardens Linde,
   Den dunkle Vei,
Blandt Gravene sin svundne Fryd at finde,
   Og fandt den ei.

Saae drømmende sin Grav alt hæve
   Sig blomsterstrøed,
Og blege Lilier paa Graven bæve
   I Maanens Glød.

Kun sagte hvidsked han sin Sorg, den kjære,
   Til tause Dal;
Dog nu formaaer ei Hjertet meer at bære
   Den lange Qval.

Livsalige, du med de gyldne Lokker!
   O hør du mig!
Blidt toner det, som fjerne Sølverklokker:
   Jeg elsker dig!
   
H1:Robert Burns

I:aarestrup2000083001
T:O du er liig en Rose rød
F:O du er liig en Rose rød

O du er liig en Rose rød,
En Rose rød, min egen Glut;
O du er liig en Melodie,
Sødt sungen til en Spaniers Luth.

Saa smuk som du, saa smuk som du,
Ak, saa forliebt er jeg:
Til alle Søer er tørret ud
Saalænge elsker jeg dig.

Til alle Søer er tørret ud,
Til Klipperne smelte hen,
Saalænge vil jeg elske dig
Saalænge min Hjertensven

Og far nu vel og lev nu vel
Og græd ikke blot, men smiil!
Jeg kommer igjen, jeg kommer igjen,
Om det var titusind Miil.

N:Robert Burns: <xref digt="burns2000083001">.

I:aarestrup2000083002
T:Til Mary i Himlen
F:O Stjerne du, med mindsket Glands

O Stjerne du, med mindsket Glands,
Som elsker Morgnens første Gry,
Du smiler til din Dag igjen,
Jeg seer min Mary ei paany.
O fagre Skygge, som forsvandt,
Hvor hviler du med salig Lyst?
Seer du din Elskers lave Seng
Og hører Sukket fra hans Bryst?

Den hellige Time er ei glemt
Ei glemt ved Sundets Bølgeslag
Det Sted, hvor vi hinanden traf
Den sidste Dag, Skilsmissens Dag
Ei Evigheden sletter ud
Mit Minde om hin Afskedsplet,
Dit Blik, vort sidste Favnetag -
Vort sidste? Ak, hvo tænkte det?

Af Grønsvær blød, behængt med Krat,
Steg Kysten i den varme Luft
En Birkelund, den vilde Tjørn
Omsnoete Stedet med sin Duft
Hver Blomst gad trykkes til et Bryst
Hver Fugl sang Elskovs Melodie,
Indtil, for snart, den røde Sol
Forkyndte Dagen var forbi.

Endnu, midt i fortvivlet Sorg
Husvaler mig hin skjønne Drøm!
Tid gjør kun Følelsen meer stærk,
Som Floden dybes af sin Strøm.
O fagre Skygge, som forsvandt,
Hvor hviler du med salig Lyst,
Seer du din Elskers lave Seng,
Og hører Sukket fra hans Bryst?

N:Robert Burns: <xref digt="burns2000083002">.

H1:Byron

I:aarestrup2002022101
T:Til min Søn
F:Saa lyse Haar, saa mørke Blik
N:Gendigtning af Byrons <xref digt="byron2002022501">.

Saa lyse Haar, saa mørke Blik,
Saa blaa, som den, din Moder fik;
En saadan Mund, hvis Gruber smaae
Og Smiil til alles Hjerter gaae,
Gjenkalder en forsvunden Lyst,
Min Dreng, dybt i din Faders Bryst

Du kan et Navn, men ikke hans,
Din Faders ei - en fremmed Mands -
Ak, William! - dog nok om det!
Jeg vil dig vogte, frede ret;
Din Moders Aand skal see paa dig,
Tilgive Alt og fryde sig

Græstørven trykker hendes Grav
Et fremmed Bryst, dig Næring gav
Haan over dig ved Fødslen gik
Du knapt et Navn paa Jorden fik;
Dog er det Trøst endnu; - at mit,
Mit Faderhjerte dog er dit.

Lad Verden tænke hvad den maa,
Kan jeg Naturens Kald forsmaae?
O nei! - lad dem bebreide mig,
Mit Elskovsbarn, jeg elsker dig,
Fagre Cherub - kom til mit Bryst -
Du Pant paa Ungdom og paa Lyst!

Med eet at see, før Alderdom
Har pløiet mig mit Ansigt om,
Mens Livets Sommer end er grøn,
I Dig en Broder og en Søn -
Hvor sødt! Hver Drøm, som svigted mig
Hver Daad, maaskee opfyldt af Dig!

Skjøndt jeg er ung og ikke gift,
Ungdom ei slukker Hjertets Drift
- - - - - -

I:aarestrup2002022102
T:O græske Øer! min Fædrejord!
F:O græske Øer! min Fædrejord!
N:Gendigtning af Byron <xref digt="byron2002022502">.

O græske Øer! min Fædrejord!
Hvor Sapho sang om Elskovs Glød,
Hvor Kunst, i Fred og Krig, blev stor,
Hvor Delos steeg, Phøbus blev fød,
Hvor freidig er dit Sommerblik,
Skjøndt Alt, kun ei din Sol, forgik -

En anden Strandbred skjønner paa
Dit Helteqvad, din Elskovssang
Til Salighedens Øer naae
Hvad før paa Theios og paa Chios klang
De græske Musers Priis blev stor,
Men ei paa deres Fødejord

Høilandet seer paa Marathon
Den atter over Havet vidt
Og eensom der jeg stod en Stund
Og drømte Grækenland atter frit
Thi, med min Fod paa Persergrave,
Jeg kunde ikke troe mig Slave

En Konge sad paa Klippen der
Og skuede over Salamis,
Forneden hans talløse Hær,
Og Orlogsskibe tusindviis
Han talte dem ved Dagen blank,
Hvor var de, dengang Solen sank?

Hvor er de nu? og hvor er du,
Mit Fædreland? Din stumme Kyst
Har ei sit Heltedigt ihu -
Der aander intet Heltebryst.
O, at Apollo-Lyren din
Vanslægte skulde i en Haand som min

Dog er det noget, efter Ærens Tab
Omstimlet af en lænket Flok,
At føle, hvad jeg føler nu,
Mit Ansigt rødmede af Blue.
- - - - - - 

H1:Barry Cornwall

I:aarestrup2002022103
T:Er min Hjertenskjær paa Søen
F:Er min Hjertenskjær paa Søen
N:Oversættelse af Cornwalls <xref digt="cornwall2002022501">.

Er min Hjertenskjær paa Søen
Foer i Vest han eller Øst?
Hav, i Nat mod Hjemstavns-Øen,
Vug ham paa dit Bryst!

Ingen Storm, ei Bølger vilde
Taarn omkring den grønne Kyst
Alting være tyst og stille -
Fuld af Elskovs Lyst.

Bær du ham, som Luften bærer
Fuglen til dens Rede tyst,
Bær ham hen, hvor jeg begjærer,
Til min Arm, mit Bryst.

I:aarestrup2002022104
T:Sover du i Træet hist
F:Sover du i Træet hist
N:Oversættelse af »Spirit of the summer breeze«.

Sover du i Træet hist,
Sommervindens varme Aand?
Kom og kys den Rosenqvist
Marry holder i sin Haand

Faml i Lokken, som hun slaaer
Kys de lange Øienhaar
Spørg, hvorfor hun lader smuk
Naar hun dog er streng og haard

Al hendes Skjønhed, siig med Suk,
Har et ganske ravgalt Sted;
Siig, hun skulde ei lade smuk,
Uden hun var kjælen med.

I:aarestrup2002022105
T:Drikkevise
F:Natten fyld med Jubelstemme
K:drikkevise
N:Oversættelse af »Drink, and fill the night with mirth«.

Natten fyld med Jubelstemme
Lader Glas for Glas os stige
Til vi ganske Jorden glemme
Landede i Glædens Rige
Proponerer Skaaler, drik
(Pligten at opfylde stræber)
For de farlighede Blik
For de skjønhedsfyldte Læber.

En for Ellen - skjøndt ulydig
Hun ei taalte at omarmes
En for Martha, sky og dydig -
Gid hun, før du frier, varmes
En for Jane! Hende svoer
Jeg i Vold mig, heelt med Sjælen
Hun er smuk, det var mit Ord,
Og jeg veed, at hun er kjælen

Fyld de dybe Glas! Lad suse
Dem med Vinens Diamanter
Som et Vrag, naar Storme bruse
Vildt fra alle Verdens Kanter
Nok en Skaal for Kjærlighed!
(Jordens bedste Skat, det er den)
Drik! lad Vinen strømme ned,
Drik, og drukn i Glæde Verden.

H1:William Cowper

I:aarestrup2002022106
T:Just nys var den vandet med brusende Strøm
F:Just nys var den vandet med brusende Strøm
N:Oversættelse af »The rose had been wash'd, just wash'd in a shower«.

Just nys var den vandet med brusende Strøm
Den Rose, som Anna fik sendt
I fuldeste Flor den sænked sig øm
Med Hovedet mod Jorden vendt

Hele Bægret var fyldt, og vaadt hvert et Blad
Og den lod for phantastiske Blik
Som længtes den efter den Busk, hvor den sad,
Og græd for hver Knop den forlod.

Jeg greb den - dog var den for drivende vaad
At pryde din skjønne Gestalt -
Jeg svang den i Luften for hastig, for kaad -
Den knak, og i Støvet den faldt

Det ligner, udraabte jeg, Maaden man har
At pine det følsomme Bryst
Uagtsomt brydende Hjertet, der bar
Sin Kummer med Vemods-Lyst.

Denne Rose, var den ei rystet saa haardt
Var ikke forgaaet med Iil;
Og den Taare, som viskes med Skaansomhed bort
Paafølges maaskee af et Smiil

H1:Casimir Delavigne

I:aarestrup2000082801
T:Ederne
F:Ja, jeg adlyder Dig; jeg sværger, tøiles skal
N:Oversættelse af »Oui, je veux t'obéir: je jure d'enchaîner«.

Ja, jeg adlyder Dig; jeg sværger, tøiles skal
Hver Ubesindighed, hvis Ild med Skræk Dig fylder.
Jeg sværger det, ved Guderne, ei saares skal
De søde Blu, som mig, saa hidsende, fortryller.

Ja, ved Dig selv jeg sværger - Eden gaaer saa vidt -
Min Haand skal ei forraade Din hvorom der sukkes,
Mit mindre kjække Blik skal ikke speide Dit,
Men lade Dine Øine, længselsvaade, lukkes.

Jeg sværger meer end det - Ifald Du kommer varm
Med hældet Pande, Smiil, som mig til Himlen hæve,
Saa skal Du kunne, trodsende min slyngte Arm,
Undslippe uden Hindring mine Knæ, som bæve.

Jeg sværger Dig, jeg skaane vil det tynde Flor,
Hvorunder Barmen sødtbevæget svulmer,
Liig klare Bølger i den stille Indsøe, naar
Zephyrens Aande løfter dem og atter dulmer.

Og aldrig, sværger jeg, i Lidenskabens Fart
Skal meer jeg røve hine Kys, Guddommelige,
De, som forvandle til en sød Forstummen snart
Din Røst, og alt Bebreidende, Du vilde sige

Ja, rolig i Din Nærhed, Herre over mig,
Jeg sværger, skjøndt af Ild og Smerte gjennemboret,
At uberuset see Dig og beundre Dig!
Jeg sværger - - Ha - hvem der? - O jeg har intet svoret!

N:Casimir Delavigne: »Oui, je veux t'obéir: je jure d'enchaîner«

H1:Goethe

I:aarestrup2001061301
T:Advarsel
F:Paa Dommedag, naar de Basuner skralde
K:sonnet
N:Cf. <XREF BIBEL="bibelmatt12,36">.
N:Oversættelse af »Am jüngsten Tag, wenn die Posaunen schallen«.

Paa Dommedag, naar de Basuner skralde,
Og alt henvisner, som var nys i Live,
Da ere vi forpligtet Regnskab give
For hvert et Ord, vi lod unyttig falde.

Hvad skal der blive af de Ord vel alle,
Dem jeg saa elskovsfuld fra Hjertet rive,
Min ømme Beilen at tilkjendegive,
Naar for dit Øre uhørt de hengjalde?

Paa din Samvittighed tænk derfor, Pige!
Betænk hvorlænge Tiden er forhalet,
At dog ei Verden slig en Skamplet faaer.

Naar jeg udregne, undskylde skal tillige
Alt hvad unyttig jeg for dig har talet,
Saa bliver Dommedag fast til et Aar.

I:aarestrup2001061302
T:Sonetten
F:Sig med fornyet Kunstbrug Møie give
K:sonnet
N:Dateret: 1818.
N:Oversættelse af »Sich in erneuten Kunstgebrauch zu üben«.

Sig med fornyet Kunstbrug Møie give,
Er hellig Pligt, vi dig paa Hjerte lægge:
Du ogsaa kan, som vi, bestemt dig strække
I Takt og Skridt, som vi dig foreskrive.

Thi just naar Muserne sig ømt hengive,
Man trænge kan til en Afluknings-Hække;
Og hvordan end sig Kyssene udklække,
Saa maa tilsidst dog Værket fuldendt blive.

Saa gad jeg selv i kunstige Sonnetter,
Og paa sprogklygtig Metrums Skjønhedskrykker,
Det bedste, Følelsen mig skjænket, rime.

Jeg veed kun ei hvordan jeg bedst det retter,
Jeg snitter ellers helst af hele Stykker,
Og maatte dog iblandt nu ogsaa lime.


I:aarestrup2001061303
T:Leveregel
F:Vil du Livet smukt dig tømre
N:Oversættelse af »Willst du dir hübsch Leben zimmern«.

Vil du Livet smukt dig tømre,
Ei det Forgangne maa dig bekymre;
Det Mindste af det maa du fortryde,
Og det Nærværende altid nyde,
Men især ingen Mennesker hade,
Og Fremtiden Gud overlade.

I:aarestrup2000082802
T:Levende Minde
F:Et Baand, en Sløife, som den Smukke

Et Baand, en Sløife, som den Smukke
Halvt med det Gode lod os plukke,
Kan være ret behagelig;
Et Slør, et Strømpebaand, en Hægte
Er store Ting, jeg vil ei nægte,
Men det er ikke nok for mig.

En Deel, som skyldte hende Livet,
Har hun, den Elskede, mig givet,
Og det er meget, meget meer!
O, alt det Andet gir jeg Pokker!
Thi af de lange Silkelokker
Gav hun mig denne gyldne her.

Og maa jeg hende selv undvære,
Jeg har dog noget af den Kjære,
Den søde Lok jeg kysser da.
Os beggeto eens Skjæbner trykke;
Vi beiled før, med lige Lykke,
Til hende, vi er skildte fra.

Vi hørte hende til, forsande!
Vi spøgte tidt om Hals og Pande,
Og sank til hendes unge Bryst.
Medbeiler, jeg kan rolig have!
Du skjønne Bytte, søde Gave!
Mind mig om Lykke og om Lyst!

N:Goethe: <xref digt="goethe2000082802">.
N:Fra brev 1. juli 1826 til Frk. Caroline Aagaard, senere Fru Aarestrup.

I:aarestrup2000082803
T:Den Elsktes Nærhed
F:Jeg mindes Dig, naar Morgensolen brænder

Jeg mindes Dig, naar Morgensolen brænder
   Paa Havets Bly;
Jeg mindes Dig, naar Maanen Lyset sender
   Fra blege Sky.

Jeg skuer Dig, naar i det Fjerne Støvet
   Paa Veien staaer;
I dybe Nat, naar eensom mellem Løvet
   En Vandrer gaaer.

Jeg hører Dig, naar Havet skyller Voven
   Mod Strandens Kyst,
Jeg lytter ofte længselsfuld i Skoven,
   Naar alt er tyst.

Hos Dig jeg er, hvor langt Du end Dig fjerner,
   Du er mig nær!
Sol synker alt; snart funkle mine Stjerner.
   O var Du her!

N:Goethe: <xref digt="goethe2000082801">.
N:Fra brev 1. juli 1826 til Frk. Caroline Aagaard, senere Fru Aarestrup.

I:aarestrup2000082804
T:Til den Fraværende
F:Saa har jeg virkelig Dig mistet?

Saa har jeg virkelig Dig mistet?
Saa er Du, Hulde, borte alt?
End klinger mig i Øret Lyden
Af hvert et Ord, som Du har talt.

Som Vandreren sit Blik en Morgen
Forgjæves op i Luften slaaer,
Naar, i deet klare Rum forborgen,
Høit over ham en Lærke slaaer:

Saaledes søger mangegange
Mit Blik af Land og Søen hen.
Dig kalde alle mine Sange:
O Elskte, kom! o kom igjen!

N:Goethe: <xref digt="goethe2000082803">.
N:Fra brev 1. juli 1826 til Frk. Caroline Aagaard, senere Fru Aarestrup.

I:aarestrup2000082805
T:Trøst
F:Du er bestandig kummerfuld

Du er bestandig kummerfuld,
Min Ven, det er ei ret.
Man kan paa dine Øine see,
Nu har Du atter grædt.

»Og har jeg atter eensom grædt,
Det er min egen Sag,
Lad Taaren flyde, naar den vil,
Den lindrer Sorg og Nag.«

Hør dine glade Venners Raad,
Kom til os; her er Ro!
Og har Du ogsaa meget tabt,
Dit Tab du os fortro

»O sværm I kun! I ane ei
Hvad mig har qvalfuld gjort.
Gud veed! jeg har vel intet tabt,
Skjøndt Savnet er saa stort.«

Nuvel! klynk ikke som et Barn,
Frisk strømmer jo dit Blod!
Af Kræfter har du meer end nok
Brug til Bedrift dit Mod.

»O kunde jeg erhverve det?
I daarlig mig forstaae.
Det er saa høit, det er saa skjønt,
Som Stjernen i det Blaae.«

Forlanger du da Stjernerne?
Til Pragt er de kun sat.
Og henrykt vi mod Himlen see
Den stjerneklare Nat.

»Ja henrykt seer jeg ogsaa op
Om Dagen, til min Trøst;
Lad mig da græde Natten bort,
Saalænge jeg har Lyst.«

N:Fra brev 1. juli 1826 til Frk. Caroline Aagaard, senere Fru Aarestrup.
N:Goethe: <xref digt="goethe2000082805">.

I:aarestrup2000082806
T:Møllerpigens Forræderie
F:Ei, ei, min Ven, saa tidlig oppe?

Ei, ei, min Ven, saa tidlig oppe?
I Skoven alt ved første Gry?
Trods Kulden, under Granetoppe,
Holdt Morgenandagt i det Fri?
Haard Bækken ham imøde stirrer;
Hvi gaaer han vel paa bare Been?
Hvad bander han, mens Læben dirrer,
Og løber arrig over Sneen?

Ak, tænk! fra varme Puder reven,
Hvor ganske andet vented ham,
Hvis ikke Frakken var ham bleven,
Hvad for en Skjændsel da og Skam!
Hin skjælmske Gud har ham bedraget,
- - - - - -

N:Fragment af Goethes <xref digt="goethe2000082804">.

I:aarestrup2000082807
T:Salig Længsel
F:Siig det ikkun til den Vise

Siig det ikkun til den Vise -
At ei Mængdens Haan mig rammer -
Blandt de Levende jeg priser
Den, som vil forgaae i Flammer.

I de kjøle Elskovsnætter,
Hvor du Liv modtog og gav,
Overfalder dig en Gysen
Under Stjernens Straalehav.

Mørket holder dig ei mere
Fangen i sit Skyggefængsel,
Op til mere himmelsk Parring
Driver dig paany en Længsel.

Ingen Afstand kan dig hemme,
Intet Baand du mere kjender,
Og tilsidst, antændt af Lyset,
Som en Sommerfugl du brænder.

Førend denne Død du fandt,
Denne Leven op erfoer,
Er du kun en Sorgens Gjæst
Paa denne dunkle Jord.

N:Goethe: <xref digt="goethe2000082806">.

I:aarestrup2000082808
T:Yndig er det Blik, en Pige skikker
F:Yndig er det Blik, en Pige skikker

Yndig er det Blik, en Pige skikker,
Mandens Blik er yndigt, før han drikker,
Herrens Tak, som kunde os befale,
Et Glimt af Sommersol i Høstens Dale.
Mere yndigt dog, end dette, have
Du for Øie, hvordan liden Gave
Yndigt mødes af en Haand, som trænger;
Hvilket Skjønheds-Indtryk varer længer?
Ingen kan det Blik, den Tak beskrive -
Agt det vel, og du vil immer give. -

N:Goethe: <xref digt="goethe2000082807">.

I:aarestrup2000082809
T:Til Suleika
F:For at gotte dig med Vellugt

For at gotte dig med Vellugt,
For at fylde denne smalle
Flaske, maatte mange tusind
Roser som et Offer falde.

For at give denne Grube,
Ikke større end din Læbes,
Evne til at immer dufte,
Maatte fast en Verden dræbes.

Fast en Verdens Liv, som følte
Svulmende en indre Lyst,
Anede alt Bulbuls Elskov
For det duftopfyldt Bryst.

Dog - den Tanke skal os ikke
Glæden, som vi nyde, qvæle.
Har ei Timurs Herredømme
Offret Myriader Sjæle?

N:Goethe: <xref digt="goethe2000082808">.

I:aarestrup2000082810
T:Maaneskinsnatten
F:Herskerinde, siig, hvad hviske

Herskerinde, siig, hvad hviske
Dine Rosenlæbers Rødme?
Sagte de bevæges kun,
Som du nipped Vinens Sødme.
Vil du lokke med de friske
Efter nok en Purpurmund?

   Jeg vil kysse, kysse, kysse!

See! I Mørket, i det Dunkle
Alle Blomstergrene gløde,
Stjerner spille rundt omkring,
Maanestraaler paa de røde
Og smaragdne Blade funkle;
Men du ændser ingenting.

   Jeg vil kysse, kysse, kysse!

For din fjerne Hjertenskjære
Blander ogsaa Malurtsaften
Sig i Salighedens Drik.
Denne klare Maanskinsaften,
Svor I, skulde Mødet være,
Just i dette Øieblik.

   Jeg vil kysse, kysse, kysse!

N:Goethe: <xref digt="goethe2000082809">.

H1: Heinrich Heine

I:aarestrup2000082601
T:Paa Sangens skjønne Vinger
F:Paa Sangens skjønne Vinger

Paa Sangens skjønne Vinger,
Jeg bærer dig, Elskte, afsted,
Til Dalene hisset ved Ganges,
Der veed jeg et yndigt Sted.

En rødligblomstrende Hauge
I stille Maaneskin;
Der Lotosblomsten kysser
Sin lille Søsters Kind.

Violerne trykke sig sammen
Og op til Stjernerne see;
Og Roserne dufte og hvidske
Hinanden i Øret og lee.

De fromme, kloge Gazeller
Sig nærme, og lytte med Mod;
Og gjennem Skoven bruser
Langtborte den hellige Flod.

Der vil du, i Palmens Skygge,
Omfavne mig kjærligøm,
Og Elskov og Hvile drikke,
Og drømme en salig Drøm.

N:Heinrich Heine: <xref digt="heine2000082601">.

I:aarestrup2000082602
T:Min søde Glut, naar Du er død
F:Min søde Glut, naar Du er død

Min søde Glut, naar Du er død,
Og Gravens Steen dig dække,
Da gaaer jeg langsomt til dig ned
Og vil mig hos dig lægge.

Jeg kysser, favner, jeg trykker dig
Du Stille, du Blege, du Blide!
Jeg skjælver, græder, og til et Liig
Jeg bliver selv ved din Side.

De Døde staae op, til luftig Dands,
Naar Midnatsklokkerne larme;
Vi to, vi blive i Gravens Dyb,
Jeg hviler i dine Arme.

De Døde staae op, til sidste Dom,
Til evig Qual eller Glæde;
Vi to bekymre os ei derom,
Vi blive rolig dernede.

N:Heinrich Heine: <xref digt="heine2000082602">.

I:aarestrup2000082603
T:Mit Hjerte er sørgmodigt
F:Mit Hjerte er sørgmodigt

Mit Hjerte er sørgmodigt,
Dog klart løfter Maien sit Skjold;
Her staaer jeg, lænet til Linden,
Høit paa den gamle Vold.

Dernede Stadsgraven flyder
Med Aftenrøden i;
En Dreng i Skyggen meder,
Og fløiter en smuk Melodi.

Hinsides Glaciet venligt
I broget Nyrnberger-Maneer
Villaer og Mennesker, Hauger
Og Oxer og Skoven man seer.

Paa Blegdammen Pigerne springe,
Brede Lærredet ud med Fryd;
Møllehiulet strøer Diamanter,
Jeg hører den hulkende Lyd.

Ved Krudttaarnets Side, det gamle,
Der Skilderhuset staaer.
En Soldat i rød Mundering
Op og ned paa Posten gaaer.

Han leger med Muskettet,
Den funkler i Aftenqvæld,
Han præsenterer og skuldrer -
Gud give, han skjød mig ihiel!

N:Heinrich Heine: <xref digt="heine2000082603">.

I:aarestrup2000082604
T:Til den svundne Tid, paa min Ære
F:Til den svundne Tid, paa min Ære

Til den svundne Tid, paa min Ære,
Hendrages med Længsel mit Blik;
I Verden var dengang godt at være;
Dagene kom og Dagene gik.

Jeg veed ei hvormed jeg skal stoppe
Den usle Trængsel, den lave Nød;
Død er Vor Herre, han deroppe,
Og Fanden, dernede, er ogsaa død.

Saa flaue ere nu Aarets Dage,
Saa dorskt og dødt det hele Spil,
At, var ei den smule Amour tilbage,
Saa var der sletintet at holde sig til.

N:Heinrich Heine: <xref digt="heine2000082604">.


I:aarestrup2000082605
T:Nu er det Tid; jeg vil hiint Tant
F:Nu er det Tid; jeg vil hiint Tant

Nu er det Tid; jeg vil hiint Tant,
Jeg vil hiin Daarskab afskedige;
Jeg har saalænge, som Comediant,
Med dig kun spillet Comedie.

Coulisserne vare, som hver Mand saae,
De prægtigste og de mobileste;
Min Ridderkappe var himmelblaa,
Jeg følte det Allersubtileste.

Og nu, da jeg vil omvende mig,
Og den gale Daarskab afskedige,
Nu føler jeg mig saa gudsjammerlig,
Som spilte jeg endnu Comedie.

Ak Gud! I Spøg og ubevidst -
Jeg alt for tro Declamator! -
Jeg har med Døden i mit eget Bryst
Spillet den døende Gladiator.

N:Heinrich Heine: <xref digt="heine2000082605">.

I:aarestrup2000082606
T:Jeg vilde saa gjerne hvile
F:Jeg vilde saa gjerne hvile

Jeg vilde saa gjerne hvile
Ved din Side et sødt Minut;
Men du maatte bort, maatte ile,
Du havde travlt, min Glut.

Jeg sagde, at jeg døde,
Hvis ei din Gunst jeg fik.
Du loe af fuld Hals, Søde,
og neiede net, og gik.

Forøget har du end mere
Elskovens Qval i min Sjæl;
Du nægted endogsaa til Slutning
Et Kys mig, et ømt Farvel.

Tro ei, jeg vil mig uleilige
Med at hænge mig ved din Dør;
Thi alt det, ak, du Deilige,
Er hændet mig eengang før.

N:Heinrich Heine: <xref digt="heine2000082606">.

I:aarestrup2000082607
T:Du har Diamanter og Perler
F:Du har Diamanter og Perler

Du har Diamanter og Perler,
Alt, hvorefter Mennesket seer,
Og du har de deilige Øine -
Elskede, hvad vil du meer?

Om dine deilige Øine
Har jeg vel digtet fleer
End tusinde evige Sange -
Elskede, hvad vil du meer?

Ved dine deilige Øine -
O, det er ikkun Plaseer! -
Er jeg ødelagt, gaaet til Grunde -
Elskede, hvad vil du meer?

N:Heinrich Heine: <xref digt="heine2000082607">.

I:aarestrup2000082608
T:Hvor mig Kastraterne ynkede
F:Hvor mig Kastraterne ynkede

Hvor mig Kastraterne ynkede,
Da min Røst tog sig Frihed og Lov;
De klagede og de klynkede,
At jeg var altfor grov.

Og strax de begyndte at lokke,
At fløite, pæntforpiint;
Det klang, som man slog paa en Klokke,
Og Trillerne lød saa fiint.

Om Elskovslængsel de hvidskede,
Om Elskov og Elskovsbrunst -
Og Damerne, som var de pidskede,
Græd over saadan en Konst.

N:Heinrich Heine: <xref digt="heine2000082608">.

I:aarestrup2000082609
T:Siig, hvor er det Englevæsen
F:Siig, hvor er det Englevæsen

Siig, hvor er det Englevæsen,
Du besang med henrykt Smerte,
Dengang Flammer, tryllestærke,
Gjennemtrængte hedt dit Hjerte?

Slukt er Ilden, dødt mit Hjerte,
Kastet bort den muntre Maske;
Og i disse Blade seer du
Urnen med min Elskovs Aske.

N:Heinrich Heine: <xref digt="heine2000082609">.

I:aarestrup2002021801
T:Erklæring
F:Dæmrende kom Aftnen
N:Heine: <xref digt="heine2002020388">.

Dæmrende kom Aftnen,
Stærkere slog Brændingen an,
Og jeg sad ved Stranden, og saae paa
Bølgernes hvide Dands,
Og mit Bryst svulmede som Havet,
Og i min Længsel greb mig den dybeste Hjemvee
Efter dig, du hulde Billede,
Som overalt omsvæver mig,
Overalt mig kalder,
Overalt, overalt,
I Stormens Susen, i Havets Brusen
Og i mit eget Suk -

Med dette lette Rør skrev jeg i Sandet:
,,Agnes, jeg elsker dig!''
Dog ondskabsfulde Bølger udgjød sig
Over den søde Bekjendelse,
Og slettede den ud.

Skjøre Rør, forflyvende Sand,
Henflydende Bølger, Eder troer jeg ei meer!
Himlen formørkes, mit Hjerte forvildes,
Og med stærk Haand fra norske Skove
Rykker jeg den høieste Gran,
Og dypper den
I Ætnas glødende Svælg, og med en saadan
Ilddrukken Kjempepen
Skriver jeg paa det dunkle Himmelloft:
,,Agnes, jeg elsker dig!''

Hver Nat luer herefter
Histoppe den evige Flammeskrift,
Og alle kommende Børnebørnsslægter
Læse med Jubel Himmelordene:
,,Agnes, jeg elsker dig!''

# Raadstuekjelderen i Bremen

I:aarestrup2002021802
T:Sove gjør de store Guder
F:Sove gjør de store Guder
N:Oversættelse af »Eingehüllt in graue Wolken«.

Sove gjør de store Guder
Nu i tykke Uveirsdyner,
Og jeg hører dem at snorke,
Og det tordner og det lyner.

Lyn og Torden! Stormen raser
Og det arme Skib forfølger -
Ak, hvem tøiler disse Vinde
Og de herreløse Bølger?

Jeg kan ikke Stormen hindre
Fra at kappe Skib og Skove,
Og jeg hyller mig i Kaaben,
For, som Guderne, at sove.

I:aarestrup2002021803
T:Vaarnattens Øine, stjerneblaa
F:Vaarnattens Øine, stjerneblaa

Vaarnattens Øine, stjerneblaa,
Har Trøst, som jeg henrykt fatter:
Kan Elskov Dig til Jorden slaae,
Saa skal Elskov reise Dig atter

I Skyggen under den grønne Lind
Synger Nattergalen kjælen,
Og som Sangen trænger til Sjælen ind
Udvider atter sig Sjælen.

I:aarestrup2002021804
T:Alle Skovens Træer skingre
F:Alle Skovens Træer skingre
N:Oversættelse af »Es erklingen alle Bäume«.

Alle Skovens Træer skingre,
Men hvor er Capellets Mester
Hvor hver Rede musicerer
I det grønne Skovorchester?

Er det Stæren hist, graahærdet,
Som bestandig nikker, vigtig?
Eller den Pedant, histovre
Som kukukker taktfast rigtig?

Er det Storken, som alvorlig,
Og som om han dirigerer,
Med det røde Langnæb klapprer,
Medens Alting musicerer?

Nei, her i mit Hjerte Skovens 
Mester for Capellet sidder,
Og jeg føler ham slaae Tacten,
Amor troer jeg, at han hedder.

I:aarestrup2002021805
T:Faren er der, Stormklokken ringer
F:Faren er der, Stormklokken ringer
N:Oversættelse af »Es drängt die Not, es läuten die Glocken«.

Faren er der, Stormklokken ringer
Og jeg er forloren, himmelske Smerte!
Foraaret og to deilige Øine
Have sammensvoret sig mod mit Hjerte.

Foraaret og to deilige Øine -
Baade jeg og mit Hjerte ere forlorne!
Skovens Roser og Nattergale
Troer jeg, er med blandt de Sammensvorne.

I:aarestrup2002021806
T:Hvad har Du for i den deilige Nat?
F:Hvad har Du for i den deilige Nat?
N:Oversættelse af »Was treibt dich umher, in der Frühlingsnacht«.

Hvad har Du for i den deilige Nat?
Vanvittigt vifter det dunkle Krat
Sig angst Violerne lukke
Og Rosen, den er af Skam saa rød,
Og Lilien staaer, bleg som en Død,
De tør neppe dufte, de sukke.

O kjære Maane! ja Du har Ret!
De fromme Blomster! jeg handlede slet!
De piinte Stakler! de Qvalte!
Men kunde jeg troe, de lyttede til,
Da jeg, beruset af Elskovs Ild,
Henrykt med Stjernerne talte?

I:aarestrup2002021807
T:Den hellige Alliance
F:Den hellige Alliance
N:Oversættelse af »Es haben unsre Herzen«.

Den hellige Alliance,
Vore Hjerter sluttede den;
De hvilte tæt ved hinanden,
De skilles aldrig igjen.

Ak, kun den unge Rose,
Der, foran Brystet, Du,
Den arme Bundtsforvandte,
Den trykkede vi itu.


I:aarestrup2002021808
T:Siig, hvo opfandt Uhrene, Glut?
F:Siig, hvo opfandt Uhrene, Glut?
N:Oversættelse af »Sag mir, wer einst die Uhren erfund«.

Siig, hvo opfandt Uhrene, Glut?
Tidens Afdeling i Time, Minut?
Det var en frysende Sorgensmand,
Han sad i Vinternætterne, han
Beregnede Musetændernes Magt
Og Faarekyllingens døsige Takt.

Siig, hvo fandt paa Kyssene først?
Det var en Mund med lykkelig Tørst;
Den kyssede og tænkte paa intet derved.
Det var i Mai paa et deiligt Sted,
De kjælneste Blomster af Jorden sprang,
Og Solen smiilte, Fuglene sang.

I:aarestrup2002021809
T:Frygt kun ei, at jeg forraader
F:Frygt kun ei, at jeg forraader
N:Oversættelse af »Sorge nie, dass ich verrate«.

Frygt kun ei, at jeg forraader
Følelsen for disse Folk,
Skjøndt min Mund, af Dig begeistret,
Er en noget fyrrig Tolk.

I en Kjempeskov af Blomster
Ligger, i en Afgrunds Skjød,
Hin, den flammefulde Løndom,
Hin, den lønligdybe Glød

Funker Ilden lidt fordægtig -
Ha, det krummer intet Haar!
Verden her troer ei paa Flammer,
Og for Poesie det gaaer.

I:aarestrup2002021810
T:Himlen graa og immer Hverdags!
F:Himlen graa og immer Hverdags!
N:Oversættelse af »Himmel grau und wochentäglich«.

Himlen graa og immer Hverdags!
End den samme Hovedstaden!
Immer nervesvag den lugter
Til lidt grønt i Esplanaden

Kjedsomt end, som fordumsdage
Snyder man de lange Næser,
Noget skinhelligt dukker under,
Noget kroer sig dumt og hvæser

Skjønne Syden! hvor jeg ærer
Dog din Himmel, Dine Guder,
Siden jeg denne Landsmandsbærme
Seer igjen, og dette Pludder.

I:aarestrup2002021811
T:Ha din Fader! ha, din Moder
F:Ha din Fader! ha, din Moder
N:Oversættelse af »Hol der Teufel deine Mutter«.

Ha din Fader! ha, din Moder
Beggeto gid Fanden tage,
De, som satte i Theatret
Dig i Logen længst tilbage

Udstaffeerte som Kalkuner
Sad de der, og gav kun sjælden
Huller mig til Logens Baggrund,
Hvor du græd, min søde Ellen

Rolig sad de der og skued
To Forelskte efterstræbes,
Og de klapped, raabte Bravo,
Da de saae dem begge dræbes.

I:aarestrup2002021812
T:Knurre maa du, lee og gruble
F:Knurre maa du, lee og gruble
N:Oversættelse af »Wie du knurrst und lachst und brütest«.

Knurre maa du, lee og gruble,
Krympes med fortræden Mine,
Du som, uden selv at elske,
Følger Jalousiens Pine

Ei den duftigrøde Rose
Lugte tør du, kysse modig,
Nei blandt Tornene du snuser
Til du faar din Næse blodig.

# T:Geoffroy Rudèl og Melisande af Tripolis

I:aarestrup2002021813
T:Lykken - en løs, letsindig Frøken
F:Lykken - en løs, letsindig Frøken
N:Oversættelse af »Das Glück ist eine leichte Dirne«.

Lykken - en løs, letsindig Frøken,
Altid paa Farten, aldrig bunden:
Hun stryger rask dit Haar fra Panden,
Et Kys maaskee - og er forsvunden.

Ulykken derimod - ak den fine
Ærbare Frue - hun er saa sikker,
Saa tro og kjærlig, passer paa dig,
Sætter sig ved din Seng og strikker.

H1:Justinus Kerner

I:aarestrup2002022006
T:Moderen i Graven
F:Faderen med Børneflokken
N:Oversættelse af »Auf der Mutter Grabes Hügel«.

Faderen med Børneflokken
Staar ved Graven, som bedækker
Moderen med sine friske 
Nysudsprungne Blomsterhækker

Og den Yngste tager Stokken,
Borer dermed ned i Høien.
Faderen advarer Barnet:
,,Grav mig ikke op Levkoien!''

Barnet siger: ,,frygt kun ikke!
Jeg gjør blot et Hul med Staven,
For at Moder dog kan række
Een, een Haand til os af Graven.''

H1:John Logan

I:aarestrup2002022007
T:Gjøgen
F:Hil dig, Løvsalens faure Gjæst
N:Oversættelse af »Hail, beauteous stranger of the grove«.

Hil dig, Løvsalens faure Gjæst
Foraarets Sendebud!
Nu gjør dig Himlen Rede luun
Nu springer Skoven ud.

Naar Volden dækkes af Viol,
Din visse Røst naaer hid,
Hvad Stjerne styrer dig din Vei?
Hvem maaler dig din Tid?

Moersomme Fremmede! med dig
Jeg feirer en Blomstringsstund
Og hører Lyd af sød Musik
Fra Fuglen i grønne Lund.

Smaadrengen, som at plukke gik
Sig Primler, glad i Hu
Han studser ved den første Lyd
Og lærer dit Kuku!

Men sætter Ærten først sin Blomst
Fra Dalen sees du fly -
Som aarlig Gjæst, i et andet Land
Du priser en Vaar paany,

O du, hvis Huus er altid grønt
Hvis Himmel altid blid:
Du har ei Sorrig i din Sang
Ei Vinter i din Tid!

O kunde jeg blot flyve, jeg!
Saa fløi vi begge fro
Hver Aar den hele Jord omkring,
Vi Foraarsvenner to!

H1:Richard Lovelace

I:aarestrup2000082901
T:Til Lucasta, da han gik i Krig -
F:Kald mig ei, Søde, mindre varm
N:Richard Lovelace: <xref digt="lovelace2000082901">.

Kald mig ei, Søde, mindre varm,
Fordi dit Favnetag
Ei holder mig, Din Fredens Arm,
Fra Kamp og Vaabenbrag.

Vel kaarer jeg en Brud paa ny
I Fjendens første Vold,
Og favner med min hele Kraft
Et Sværd, en Hest, et Skjold.

Vel viser jeg slig Utroskab
Fra dig jeg - Elskte - flyer
Men <w>Du</w> var mig ei nær saa kjær
Var mig ei Æren dyr.

H1:Martial

I:aarestrup2002022008
T:Til Cæcilianus
F:Ingen i hele vor By gad røre din Kone, det veed du
N:Oversættelse af Lib. 1. epig. 73.

Ingen i hele vor By gad røre din Kone, det veed du,
Dengang det let kunde skee, da det var nemt at gaae til
Nu, hun bevogtes saa strengt, nu seer du en uhyre Skare
Krybskytter øve din Dont - Du er unægtelig snild!

I:aarestrup2002022009
T:Siger du: skynd dig! saa gjør jeg det, Hidyle, skjøndt at
F:Siger du: skynd dig! saa gjør jeg det, Hidyle, skjøndt at
N:Oversættelse af Lib. 1. epig. 46.

Siger du: skynd dig! saa gjør jeg det, Hidyle, skjøndt at
Flux udmattet du veed smelter den yppige Kraft
Byd mig heller at tøve, desmere stiger min Styrke
Og hvis selv du har Hast, siig det, saa giver jeg Tid.


H1:N. Martin

I:aarestrup2002022010
T:Byttet
F:Mig disse Blomsters Valg og dette

   <sc>digteren</sc>
Mig disse Blomsters Valg og dette
Yndige Farveskjær har sagt
Et lønligt Ord og ladet gjætte
Du kjender Elskovs ømme Magt.

   <sc>den unge pige</sc>
O Digter, ogsaa jeg med Rette
Af dine Strophers søde Takt
Det underfulde Liv kan gjætte
Som har dig dem paa Tungen lagt

   <sc>digteren</sc>
Lad mig da ved mit Hjerte sætte
Bouquetten, som din Haand har bragt

   <sc>pige</sc>
Og jeg i mit vil gjemme dette
Yndige Digt, du her har sagt.

H1:Ambrosius Mezger

I:aarestrup2002022011
T:Jeg vilde mig udride
F:Jeg vilde mig udride
N:Oversættelse af »Spazieren wollt ich reiten«.

Jeg vilde mig udride
Alt for min Kjærestes Dør;
Hun saae mig alt saa vide,
Under den grønne Lide,
Slog i sin Haand: see der!
Der kommer min Hjertenskjær!
Trav, Ganger, trav!

Jeg sporede min Abildgraa,
Jeg lod til hende staae;
Jeg hilste, som jeg burde,
Jeg talte, som jeg turde:
Min Skat, mit søde Liv!
Hvad har I for Tidsfordriv?
Trav, Ganger, trav!

Fra Hesten sprang jeg ned,
Og bandt den ved et Led.
Jeg tog min Glut om Livet,
Lang Tid var os ei givet,
Kaalhaven var saa varm,
Der gik vi Arm i Arm;
Trav, Ganger, trav!

Bag Hyld og broget Bønne
I Græsset sad vi godt,
Og sang de gamle, kjønne
Maiviser i det Grønne,
Til Øiet blev os vaadt
Over onde Tungers Spot -
Trav, Ganger, trav!

H1:Thomas Moore

I:aarestrup2000082902
T:Harpens Oprindelse
F:Man vil vide, at Harpen, jeg slaaer for min Møe

Man vil vide, at Harpen, jeg slaaer for min Møe,
Den var eengang en Havfru, som sang under Søe
Og som sværmed hver Aften i Bølgernes blaa
For paa Stranden den Yngling, hun elsked, at naae.

Hendes Elskov forsmaaedes, hun sukked forladt,
Sine Guldhaar hun vædet med Taarer hver Nat
Indtil Himlen med Ynk over tro Elskovs Nød
Den skjøn Havfru gav Form af en Strengeleg sød.

Endnu Kinden gav Smiil, endnu Barmen steg rund,
Da hver Søeskjønhed svandt i den klangfulde Bund.
Hendes Haar, hver en Lok, der af Taarer var fuld,
Over Armene sænktes som Strenge af Guld

Deraf kom det, at Harpen sin Kjærligheds Fryd
Sammenblanded saa længe med Kummerens Lyd
Til du, Elskte har skildt dem, og lært hver især,
Er du fjern, tone Sorg, tone Lyst, er du nær.

N:Thomas Moore: <xref digt="moore2000082936">.

I:aarestrup2000082903
T:Lesbias Øie er af Ild
F:Lesbias Øie er af Ild

Lesbias Øie er af Ild
Men ingen veed for hvem det brænder;
Pilene drive farligt Spil,
Hvorhen de sigte, ingen kjender!
Hellere Noras Øielaag
Jeg stirrer paa, de kjælne, tause
Blik kun faa, men alle dog,
Som et uventet Lyn, forbause!
   O, min Nora Creina, du!
Min bly, min fromme Nora Creina
   Skjønhed bar
   Mangt Øiepar
Men Elskov dit, o Nora Creina!

Lesbia klæder sig i Guld
Men hendes Lemmer er forklemte
Intet Fyld af Skjønheds Huld
Synes at staae hvor Gud bestemte
O min Noras Dragt et let
Den flagrer hen som Morgenduften
Giver hver en Skjønhed Ret
At synke, svulme frit i Luften
   Ja, min Nora Creina, du!
Min smagfuldsimple Nora Creina,
   Dit Behag
   Naturens Smag
Er Ynde kun, o Nora Creina.

Lesbia har en fiin Forstand
Men, naar hun sigter Viddet paa os,
Ved man hvorpaa hun har lagt an?
Om paa at klappe eller slaae os?
Elskov i min Noras Skjød
Til Slummer, saligt vinker mig
Fredens Seng! hvis Deel, mindst blød
Er Rosens Blad, der krymper sig
   O min Nora Creina du
Min tro, kunstløse Nora Creina
   Kløgt, skjøndt klar,
   Det Lys ei har
Som varmer dine Blik, o Nora Creina.

N:Thomas Moore: <xref digt="moore2000082940">.

I:aarestrup2000082904
T:I Midnattens Time, ved Stjernegraad vil jeg gaae
F:I Midnattens Time, ved Stjernegraad vil jeg gaae

I Midnattens Time, ved Stjernegraad vil jeg gaae
Til den Dal, vi elskte, hvis Løndom Dig lykkelig saae
Og jeg troer, hvis Aander kan undfly, komme os nær
Erindrende Stedet for Glæde, saa kommer du der
At sige mig: Elskov er til, selv bah Himlens Blaa

Og jeg synger den Sang som henreev os, dengang
Vore Stemmers forenede Røst som een Stemme klang
Og naar Echo langt borte hiint Svar ruller frem
Jeg troer, det er dig, din Røst fra Aandernes Hjem,
Istemmende svagt den eengang saa elskede Sang.

N:Thomas Moore: <xref digt="moore2000082950">.

I:aarestrup2000082905
T:Den unge Maimaane svømmer, Glut
F:Den unge Maimaane svømmer, Glut

Den unge Maimaane svømmer, Glut
Ildormens Lampe strømmer, Glut
   O Vandring sød
   I Lundens Skjød
Mens den dorske Verden drømmer Glut
Vaagn op, vaagne op! det er saa stille, du
Til Spøg det aldrig er for silde, du
   Vore Dage kan let
   Forlænges ved det,
Vi om Natten i Hast bestille, du.

Alt sover og sig fjerner, Glut
Kun den Vise kikker Stjerner, Glut
   Og jeg, som har
   Et Stjernepar
Der titter ned saa gjerne, Glut
Vaagn op - o vaagn! - Lad os spadsere, du
Den Vises Kikkert kan ei genere, du
   Thi spejder han godt
   Saa øjner han blot
<I>Et</I> Himmellegeme mere, du.

N:Thomas Moore: <xref digt="moore2000082953">.

I:aarestrup2000082906
T:O! Havde vi os en fager lille Ø
F:O havde vi os en fager lille Ø

O havde vi os en fager lille Ø
Langt fra Land, ubesøgt, i den blaa Sommersø
Hvor det blomstrende Blad er eviggrønt og frisk
Hvor for Bien et heelt Aar staaer dækket Dug og Disk
   Hvor med kjælent Behag
   Solen dvæler ved Jord,
   Og en Nat er en Dag
   I det tyndeste Flor;
Hvor blot Følelsen af, at vi aande, vi er til,
Veier op al den Lyst, ellers byde man vil.

Der med Sjæle, saa rene som Climaets Luft,
Elsked vi, som i Edens nyskabte Duft,
Den Balsam, den Glands, som fra Skyerne faldt
Sneg sig ind i vort Bryst, skabte Sommer af Alt!
   Med en Lidenskab, fri
   For Fald, som vort Løv
   Med et Haab, som en Bi
   Svøbt i Blomsternes Støv
Vort Liv skulde ligne en lang Dag af Ild,
Og som Natten vor Død nærmes hellig og mild.

N:Thomas Moore: <xref digt="moore2000082956">.

I:aarestrup2000082907
T:O tvivl ei - Du vil finde
F:O tvivl ei - Du vil finde

O tvivl ei - Du vil finde
Nu gjør mig ingen Daarskab vild
Fornuftens Vestalinde
Skal vogte Elskovs Ild
Skjøndt dette Hjerte tidligt leed,
Og fagre Hænder rysted mig
Der faldt kun nogle Blomster ned
Og hver en Frugt er gjemt til dig.
Tvivl derfor ei Veninde
Nu frister ingen Daarskab mig
Fornuftens Vestalinde
Skal vogte Ilden, tændt af Dig!

Og skjøndt min Sang ei stemmer
Til Lidenskab, saa føler jeg
Og mere dybt fornemmer
Den Salighed, jeg siger ei.
Vel Bien flyver fra og til
Og brummer om sit Frieri,
Men finder den den Blomst, den vil,
Saa er det med dens Brum forbi
Tvivl derfor ei, Veninde
Nu frister ingen Daarskab mig
Fornuftens Vestalinde
Skal vogte Ilden, tændt af Dig!

N:Thomas Moore: <xref digt="moore2000082958">.

I:aarestrup2000082908
T:Til -
F:O dette Øiekast - see væk!

O dette Øiekast - see væk!
Det Blik, den Trods, det Smiil - tilgiv!
Ha, det erindrer mig med Skræk
Om den, som var mit Alt, mit Liv.

Hun havde dette Hexesyn;
Jeg drak den Gift, som var deri;
Som du just sænked hun sit Bryn -
Min Sands og Samling var forbi.

Af Elskov blev jeg halvforrykt -
Og dog hun sveeg mig, sveeg sin Eed -
Saa sødt bedrager ingen - trygt
Jeg troede paa Bestandighed.

Smiil derfor ei som hun, som hun,
Der kunde skuffe mig saa haardt;
Den blide Trods, det Blik vil kun
Igjen min Fatning røve bort.

Sees paa en Mund, som din, saa sød,
Troldrunen, som behersked mig,
Saa troer jeg, Hjertet, hun forskjød,
Paany fortryllet, flyer til dig!

N:Thomas Moore: »Sweet lady! look not thus again«.

I:aarestrup2000082909
T:Kysset
F:Giv mig det Duekys, du veed

Giv mig det Duekys, du veed
Jeg lærte dig hiint Nattemøde,
Da vi, berust af Salighed,
Fandt paa - du veed det selv, du Søde!

Du har dog ikke glemt det alt?
Bøi Nakken - saadan maa det være -
Nei - om igien - det Kys var galt -
O har du alt forglemt min Lære?

Tys! rød som Blod hun hvidsked - hør!
- Jeg følte Melkearmens Styrke -
Ifald du skiænder meer - jeg døer!
Du har jo lært mig det i Mørke!

N:Thomas Moore: »Give me, my love, that billing kiss«.

I:aarestrup2000082910
T:Elegiske Stanzer
F:Hvor roligt hviilte jeg ei der

Hvor roligt hviilte jeg ei der,
Du kolde Gravgrøvt, i din Arm,
Hvor ingen Taarer grædes meer,
Forbittrede af Livets Harm

Thi, ak! min Sjæl, hvor lang din Strid
Hver Ungdoms skjønne Drøm hvor kort!
Og, længe førend Middagstid,
Er Livets Sol alt gaaet bort.

N:Thomas Moore: »How sweetly could I lay my head«.

I:aarestrup2000082911
T:Til en sovende Pige
F:Vaagn op, mit Liv! Din Elskers Arm

Vaagn op, mit Liv! Din Elskers Arm
Er slynget om din sovende Barm;
Aabn Øinene og lad en mild
Sød Længsel tænde deres Ild.

Dog hvis, skjøndt skjælvende af Lyst,
Dig Blu gjør Modstand i dit Bryst,
Saa dække Nat dit Øies Blaa
Saa sov du, eller lad kun saa.

N:Thomas Moore: »Wake, my life! thy lover's arms«.

I:aarestrup2000082912
T:Til Phillis
F:Glut, gjør ingen fæl Allarm

Glut, gjør ingen fæl Allarm,
Dit Hjerte ønskede jeg var mit,
Kom giv mig det, kom i min Arm,
Og ingen Snak meer om saa lidt.

N:Thomas Moore: »Phillis, you little rosy rake«.

I:aarestrup2000082913
T:Til den meget lille JFR
F:Denne Galskabsjournal er et Billed paa mig

Denne Galskabsjournal er et Billed paa mig
Men hvad skal vi finde afbildende dig!
O, skal vi ei kalde dig Elskovsduodecimo?
Ingen er smukkere, faa mindre, det veed du jo.
Saadan Bog, uindbunden, bestaaer kun af Deilighed
Indbunden, ak, giv vore Arme kun Leilighed.

N:Thomas Moore: »This journal of folly's an emblem of me«.

I:aarestrup2000082914
T:Til Julia
F:O hvis din Taare er af Smerte
N:Thomas Moore: »Oh! if your tears are giv'n to care«.

O hvis din Taare er af Smerte,
Hvis du af dybe Sorger hildes,
Du fagre Mø, kom til mit Hjerte,
Og jeg vil bede Graaden stilles.

Men, hvis kun Phantasie dig saarer,
Hvis Drømme væde dine Blikke;
Du seer saa deilig ud i Taarer,
At jeg maa bede: stands dem ikke!


I:aarestrup2002022005
T:Amor og Hymen
F:Amor var syg - han laae og vreed
N:Oversættelse af »Love had a fever - ne'er could close«.

Amor var syg - han laae og vreed
Sig søvnløs
Og snurrigt nok var det, Gud veed,
Hvorom han vaasede

At lade pines ham, var Synd
- Ham med de &nbsp;&nbsp;&nbsp;&nbsp; Pile -
Man kaldte Dr. Hymen ind,
At skaffe Amor Ro og Hvile
- - - - - 

I:aarestrup2002022003
T:Hvis fri for trykkende Domme
F:Hvis fri for trykkende Domme
N:Oversættelse af »If ever you've seen a gay party«.

Hvis fri for trykkende Domme
Du saae en selskabelig Leg
Hvor overende og fromme
De blev, naar det ængstende veeg -

Saa kan du forstaae hvor det morer
Hvordan den perlende Saft
Med Lyst betragter sin Borer
Udsprudlende Sødme og Kraft.

H1:Wilhelm Müller

I:aarestrup2002022004
T:Lindetræet
F:Der staaer en Lind ved Porten
N:Maj 1834.
N:Gendigtning af Wilhelm Müllers <xref digt="muellerw2002022501">.

Der staaer en Lind ved Porten,
Ved Slusens hvide Strøm:
Jeg drømte i dens Skygge
Saamangen deilig Drøm.

I Barken har jeg skaaret
Hvad helst jeg tænkte paa;
Lyksalig og bedrøvet
Jeg under Linden laae

Idag, paa Reisen, maatte
Jeg Træet tæt forbi -
Skjøndt det var mørkt, jeg lukte
Dog mine Øine i.

Og Grenene de suste,
Idet jeg drog afsted:
Kom hen til mig - de suste -
Her er dit Hvilested!

Den kolde Blæst og Haglen
Mig i mit Ansigt kom,
Mig Hatten fløi af Hovdet -
Jeg vendte dog ei om.

Endnu, skjøndt reist saa mange,
Saa mange Miil afsted,
End hører jeg det suse:
Her er dit Hvilested!

H1:Alfred de Musset

I:aarestrup2002021814
T:Andalousierinden
F:Saae Du bevæge sig derinde
N:Gendigtning af Mussets <xref digt="musset2002022501">.

Saae Du bevæge sig derinde
Bagved den grønne Jalousie
- Bleg som en deilig Nat - en Quinde?
Det er min Dame, min Løvinde!
Marquesen af Armaëgui.

For hendes Skyld jeg duelleerte
Tidtnok, skrev lange Vers, Gud veed -
Stod Skildvagt her og patrouilleerte,
Blot for, naar sig Gardinet rørte,
Et Øiekast at hente ned.

Og nu! Nu er hun min! den høie,
Herlige Skabning! ene min!
Mit dette sorte Flammeøie
Mit Brystet i den snevre Trøie
Og Haarets lange Hermelin!

Min, naar hun sover, er den blide
Hensunkne Hals, med Kysset paa,
Min Hoften og den slanke Side,
Og Armene i Handsker hvide,
Og Fødderne i Støvler smaa.

Gudsdød! Hvem kan phlegmatisk maabe
Ved Øiets skjælmske Fyrrighed
Om ogsaa Spaniens Helgenhobe
Blot for at røre hendes Kaabe,
Radbrækkede ham Led for Led!

Hvor ypperlig ved Aftentide
Hensegnet, opløst Barm og Haar
See hende saa! stønnende vride,
Sig Kys i Kys, omfavne, bide,
Fremhulke Ord man ei forstaaer

Om Morgnen har du ei seet Mage
Hvor tidlig hun er Sang og Støi!
Helst naar hun bøier sig, at drage
Sin Strømpe paa, og hører knage
Livstykkets stramme Silketøi!

Fremad, min Svend, i Byens Gader
Stryg Violinen, syng og fløit!
I Nat jeg giver Serenader,
Saa alle Spaniens Alcader
Skal fare op og bande høit!

H1:Friedrich Rückert

I:aarestrup2001052510
T:Ei du Halsen dække
F:Ei du Halsen dække

Ei du Halsen dække,
Kom, min fagre Brud!
Lad min Tone trække
Dig i Mørket ud.

Løs kun Sløret, Hatten
Fra din Rosenkind,
Dristig straal i Natten
Med dit Maaneskin!

Solen er jo nede,
Den, hvis Blik ei maa
Med sin skarpe Hede
Din Lilier naae

Aftenrødnet dukker
Lærken i sin Dal;
Og i Busken klukker
Kun en Nattergal.

Dagens Lireposer
Er til Hvile nu.
Elskte! alle Roser
Sove, uden du.

Alle kjække Lufte
Sove ganske trygt;
Natviolens Dufte
Sværme uden Frygt.

Bien samler Kræfter
Træt af Honningdrik;
Paa dit Ansigt hefter
Ene sig mit Blik

Kys mig, vil du slukke
Mine Læbers Ild.
Alle Knupper lukke
Deres Øine til.

Og for Aftnens Stjerne
Vær ei altfor bly;
At man kysses, gjerne
Seer den fra sin Sky.

      <i>Fr. Rückert.</i>

I:aarestrup2001052511
T:Jeg lever i min Elsktes Bryst
F:Jeg lever i min Elsktes Bryst

Jeg lever i min Elsktes Bryst,
I hendes stille Drømme.
O, hvad er Verden og dens Lyst?
Jeg kan den glad forsømme.
O, hvad er Paradisets Lyst
Med Salighedens Strømme?
Jeg lever i min Elsktes Bryst,
I hendes stille Drømme,
Misunder ingen Stjernes Lyst,
I Æther høit at svømme.
O, hvad er Verden og dens Lyst?
Jeg kan den glad forsømme.
Jeg i min Elsktes Bryst,
I hendes stille Drømme.

      <i>Fr. Rückert.</i>

I:aarestrup2002021815
T:Holder ud!
F:Holder ud, o I elskende Hjerter!

Holder ud, o I elskende Hjerter!
Yndig er Kjærligheds Suk.
Under Sjælens hulkende Kluk,
Lærer at spøge med Smerter!

Nattergale, i eders Hjerter
Vellyden ei indeluk!
Rosen, der er saa smuk, saa smuk,
Spøger med Kjærligheds Smerter.

I:aarestrup2002021816
T:Vidtdreven Kjærlighed
F:Jeg elsker Alt, som har med Dig en Liighed -

Jeg elsker Alt, som har med Dig en Liighed -
Høstnattens Maane, Skovens Rosengreen.
Den haarde Steen selv kysser jeg med Andagt,
Fordi dit Hjerte er saa haardt som Steen.

H1:William Wordsworth

I:aarestrup2002022001
T:Vi ere syv
F:Et muntert Barn
N:Gendigtning af Wordsworths <xref digt="wordsworth2002022501">.

- Et muntert Barn,
Som aander let, er rund og rød,
Som føler Liv i hvert et Lem,
Hvad grubler det paa Død?

Jeg traf en lille Landsbyglut,
Omtrent paa otte Aar;
I Krøller omkring Nakken
Faldt hendes tykke Haar.

Hun talte som en Bondetøs,
Stod stille, da jeg bad;
Men hendes Blik, det var saa smukt;
Det gjorde mig ret glad.

Af Sødskende, min lille Ven,
Hvormange er vel I?
Hun svarte, og saae forundret op:
Hvormange? syv er vi.

Hvor er de da? siig du mig det.
Hun svarte: syv er vi.
De to af os er til Søes;
De to er i Ugledi.

To ligge her paa Kirkegaarden,
Min Søster og min Bror;
Og i Huset der ved Kirken jeg
Boer tætved med min Moer.

Du siger: to er nu tilsøes,
Og i Ugledi er to;
Dog er I syv! - Mit søde Barn,
Det kan jeg ikke tro.

Den lille Pige svarte mig:
Syv Sødskende er vi;
Paa Kirkegaarden ligge to,
Der hvor du gik forbi.

Hast ei saameget, lille Glut,
Snart kan du springe hjem:
Naar to er lagt i sorten Muld,
Saa er I jo kun fem.

De grønne Grave kan du see -
Gav Barnet mig til Svar -
Tolv Skridt vel fra min Moders Dør,
Jevnsides Plads de har.

Min Strømpe der jeg strikker tidt,
Mit Lin jeg sømmer der,
Og sidder ned og synger for dem
Under de grønne Træer.

Og, Herre, mangen Aftenstund,
Naar Solen er saa rød,
Tar jeg min lille Spølkum med,
Og spiser der min Grød.

Først døde lille Elsebeth
Hun sukkede saa haardt,
Til Gud gjorde hende Pinen kort;
Saa gik lille Elsbeth bort.

Paa Kirkegaarden blev hun lagt,
Og rundt om Graven - Ei!
Der leged hele Sommeren
Min Broder Hans og jeg.

Og dengang Sneen kom, og man
Paa Isen kunde glide,
Blev Broder Hans nødt til at gaae;
Han ligger ved hendes Side.

Naar to er borte, hvormange Rest?
Siig det, men ikke lyv!
Den lille Pige svarte blot:
O Herre, vi er syv!

To af dem er jo døde, Glut,
Og deres Sjæl i Himlen! -
Men det var spildte Ord, for hun
Blev fast ved Sit, og sagde kun
Som før: nei, vi er syv!

