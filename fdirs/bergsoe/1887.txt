CVS-TIMESTAMP: $Date$
STATUS:complete
VQ:korrektur1
VN:Kilde er Bergsøe: <i>I Ny og Næ</i>, 5. udg., Gyldendalske Boghandel, 1887.
VN:Bidrag fra <A HREF="mailto:margit.ammentorp@image.dk">Margit Ammentorp</A>.
VQ:korrektur1,kilde

I:bergsoe1999110901
T:Indledning
F:Hvis Du mener, her er aabnet

Hvis Du mener, her er aabnet
Nye Spor og nye Veie.
Hvis Du troer, Du faaer i Eie
"Nye Digte". "Fremtidssange",
Læser, læg da Bogen fra Dig!

Hvis Du venter, at min Lyra
Har lidt udenlandsk i Klangen,
Haaber Du lidt "Fransk" i Sangen,
Lidt Piquant i Strophens Indhold,
Kjære, læg da Bogen fra Dig!

Du, som nøies med en Stemning,
Farvet af de dybe længsler,
Med et enkelt Blad, der fængsler
Hvad du selv har drømt og levet,
Hvad der laa Dit Hjerte nærmest.

Du, som nøies med et Solglimt,
Med et Stjerneskud, en dæmpet
Moll-Accord, som jeg har læmpet
Efter Stemmen i mit Indre,
Det er Dig, for hvem jeg synger!

N:Februar 1867

H1:Drømme

I:bergsoe1999110902
T:Du spørger, hvem hun ligner og hvorledes hun seer ud
F:Du spørger, hvem hun ligner og hvorledes hun seer ud

Du spørger, hvem hun ligner og hvorledes hun seer ud,
Den Kvinde, som til Brud jeg har kaaret?
Hun er saa fin og fager som Bøgens første Skud,
Hun er saa uskyldig som Englene hos Gud,
Og liflig som fuglesang i Vaaren.
Hun er saa let og væver som den spillende Hind,
Og varm som Sommervinden, der kysser din Kind;
Ja, hun er mig det Deiligste paa Jorden.

Du skulde see de Lokker som Hvedeax i Høst
Saa gule og saa tunge tillige,
Og Øine saa mørkeblaa som Bølgen ved vor Kyst,
Saa sjælfulde dybe, saa rige paa Trøst,
To Stjerner, som aldrig kunne svige.
Ja', fik jeg Sol og Maane og alle Stjerners Ring,
Jeg bytted ei  imod hende; de veie ingenting
Mod hende, den Deiligste paa Jorden.

I Nat naar Sol er sunken, og alle Blomster smaa
Staae drømmende om lyset og om Himlen,
Naar Drømmens Engle stige fra Himmelbuens Blaa
For tause og vemodige blandt Jordens Slægt at gaae,
Da veed jeg, hvo der venter i den stjerneklare Nat,
Og grant jeg kjender Stedet, hvor Stævnet er sat
Af hende den Deiligste paa Jorden.

I:bergsoe1999110903
T:Naar ret jeg mig kaster i Livets Larm
F:Naar ret jeg mig kaster i Livets Larm

Naar ret jeg mig kaster i Livets Larm
Og haaber Alting at glemme,
Da staaer Du for mig saa mild og varm
Og yndig, som da Du var hjemme.

Det hjælper ei, at jeg trodser imod
Og døver mit Indres Stemme;
En Sjæl kan døves af Druens Blod,
Men Sjælen kan aldrig glemme.

Naar Glædens Aander mig river afsted,
Blandt Vennerne vildt beruset,
Jeg hører med Et dine lette Fjed
Og seer Dig sysle i Huset.

Og naar jeg mod Aften lukker min Bog,
Mens Lyset ustadigt flammer,
Jeg seer med lukkede Øielaag
Dig og dit yndige Kammer.

Jeg seer Dig tage fra Hylden ned
Den Bog som en Guddom skabte,
Og bede om Trøst, Forsoning og Fred
For Alle, som tro sig fortabte.

Jeg seer Dig aabne dit Vindves Glar
Og sende din Længsels Tanker
Til Stjernehæren, der funkler klar,
Til mig, som alene vanker.

Jeg seer Dig læne dit Hoved træt
Mod Puden for Hvilen at finde,
Jeg hører dit rolige Aandedræt,
Jeg vaagner  - og Drømmene svinde!

I:bergsoe1999110904
T:Sig, husker Du hin Aftenstund i Mai?
F:Sig, husker Du hin Aftenstund i Mai?

Sig, husker Du hin Aftenstund i Mai?
Vi talte længe sammen, Du og jeg,
I Ly af Stuens skjærmende Gardiner.
Alt var saa stille, kun en enlig Fugl
Fløi vildsom op og fandt igjen et Skjul
I Havens tætte, blomstrende Jasminer.

Fra Lunden lød kun Nattergalens Slag,
Og Søen hviled, mens den varme Dag
Sit Taageslør henover Engen lagde.
Du var saa mild, saa venlig og saa øm;
Det Hele tykkes mig en deilig Drøm,
Dog tydelig jeg husker, at Du sagde:

"Jeg troer ei, at vor Gud, de Christnes Gud,
Fordømme kunde Den, der brød hans Bud,
Til Kvaler, som i Tid ei Grændser kjende;
Thi jeg, der er saa syndig og saa svag,
Jeg kunde ei, hvor stærkt jeg end bar Nag,
En Time martre selv min værste Fjende."<footnote>Dette lyder som en parafrase af hvad H. C.  Andersen skrev i <i>En Historie</i> (1863): 'Jeg er kun et syndigt Menneske, men jeg kunde ikke bære det over mit Hjerte at lade selv den værste Synder brænde evig, hvorledes skulde da Vor Herre kunne det, han, som er saa uendelig god'. -- Sven Sørensen, Malta.</footnote>

Jeg saae det paa din Mine reen og from,
At disse Ord dybt fra dit Hjerte kom,
At disse Ord i Sandhed vare dine -
Men sig mig, hvor kan Du, som vist forlod
Selv Den, der haardest gjorde Dig imod,
Dog martre mig og glædes ved min Pine?

I:bergsøe1999111501
T:Naar Tvende hinanden elske
F:Naar Tvende hinanden elske

Naar Tvende hinanden elske,
Da bliver der Glæde i Himlen;
Men her, hernede paa Jorden,
Kommer der Uro i Vrimlen.
Guds Engle smile deroppe,
Naar Elskende gange til Møde;
Men Menneskekrybet hernede
Jog dem gjerne til Døde.
Guds Engle med Vinger spæde
Skjærme det hellige Stævne;
Det er de Saliges Glæde
To Elskendes Vei at jævne.
Men Krybdyr-Ynglen hernede
Gjør alt, hvad den kan, for at skille;
Og Englene græde derover.
Men Taarerne gaae til Spilde.
Dog naar To elske hinanden
Rigtig af Hjertens Fylde,
Da gives der intet paa Jorden,
Som mægter dem atter at skille.
Thi Kjærlighed har en Vælde,
Hvorfor alt Andet maa vige;
Den har sin Rod og sit Udspring
Dybt i de Saliges Rige.
Af Kjærlighed skabte Gud Verden,
Ved Kjærlighed holdes den sammen;
Først da gaaer Verden til Grunde,
Naar slukt er Kjærlighedsflammen.
Skulde da jeg forsage,
Jeg, som har Guders Vælde,
Jeg, som kan herske og byde
Der, hvor Andre maa trælle?

I:bergsoe1999111502
T:Erindrer Du, det var en Aftenstund
F:Erindrer Du, det var en Aftenstund

Erindrer Du, det var en Aftenstund,
Man bad Dig synge?  Rødmende og bange
Sang ved Klaveret Du de gamle Sange,
Som først jeg hørte fra min Moders Mund.
Og medens Sangen toned fuld og rund,
Jeg følte mig saa henrykt som en Fange,
Der, sluppen ud af Fængslets mørke Gange,
Gjenhilser Solen og den grønne Lund,
Og nu skal ingen Sorg mig trykke ned;
Dit Tryllekvad mit Sind for Sorg befrier,
Thi skjult i Sangen laa din Kjærlighed.
Lad nu kun Verden rase vild og vred;
Jeg nynner blot de gamle Melodier,
Og i mit Hjerte boer der atter Fred.

I:bergsoe1999111701
T:Hvergang jeg gaaer i Skoven taus og stille
F:Hvergang jeg gaaer i Skoven taus og stille
K:sonnet

Hvergang jeg gaaer i Skoven taus og stille,
Hvor Solen mellem Løvet blinker ned,
Hvor Alting aander Sommerdagens Fred,
Mens Droslen højt og ensomt slaaer sin Trille,

Da seer jeg dine klare Øine spille,
Du kommer ilende paa lette Fjed,
Og al min Kummer flygter brat afsted
For dine Ord, jomfruelige, milde,

Men seent, naar Solen Bøgens Blad forgylder,
Jeg vandre maa til Byens travle Vrimmel,
Og Du er borte, som min Tanke fylder.

Først naar jeg atter gaaer ved Søens Vove,
Da straaler klart min Elskovs lyse Himmel,
Thi Du mig møder i de dunkle Skove!

I:bergsoe1999111702
T:Snart synker Solen - atter kommer
F:Snart synker Solen - atter kommer

Snart synker Solen - atter kommer
   Den tause, svale Nat,
Den bringer Elskovs lyse Sommer
   Og Drømmens rige Skat.
   Den blev til Trøster sat,
Den bringer sine bedste Tanker,
Sin Fred og Ro til Den, som vanker
   Alene og forladt.

Farvel, Du Dagens blanke Stjerne!
   Farvel, solvarme Glands!
Tilslørte funkler i det Fjerne
   De gyldne Stjerners Krands.
   O, Sphærers lette Dands,
Som vækker Hjertets dybe Længsler,
Dets stille Haab, imens I fængsler
   Vort Øje og vor Sands!

I:bergsoe1999111703
T:Sig mig, Du Stjerne, som funkler saa tyst
F:Sig mig, Du Stjerne, som funkler saa tyst

Sig mig, Du Stjerne, som funkler saa tyst
Oppe paa Himmelens natsorte Bue,
Naar skal jeg atter min Elskede skue,
Hende, min Attraa, mit Liv og min Lyst ?
Tidt Du os saae, naar i Aftenens Stund
Tause vi gik i de dæmrende Skove,
Eller naar Søens vuggende Vove
Lulled vor Sjæl i dens sødeste Blund.

Det er forbi!   Ak, jeg vandrer forladt,
Fjernet fra hende ved brusende Strømme,
Og jeg kan ikkun sværme og drømme,
Drømme om hende, mit Liv og min Skat !
Hils hende fra mig og sig hende, at
Saadan som Du, klartfunklende Stjerne,
Spreder din Glands fra det fjerneste Fjerne,
Straaler kun for mig ved Dag og ved Nat !

H1:Stemninger

I:bergsoe19991111704
T:Ak, vidste Du, hvor jeg har syndet
F:Ak, vidste Du, hvor jeg har syndet

Ak, vidste Du, hvor jeg har syndet,
Og hvor min Brøde er stor,
Du talte ikke saa milde,
Saa sødt bevægende Ord.
Ak, vidste Du, hvor jeg har levet
Saa gudsbespotteligt vildt,
Da saae ei dit fromme Øie
Paa mig saa inderligt mildt.
Da vendte Du bort dit Hoved
Og lod mig med Smerte gaae -
Kun Dig og min Angers Fylde
Har jeg at lide paa.

I:bergsoe19991111705
T:Jeg er saa slap, saa mat og saa svag
F:Jeg er saa slap, saa mat og saa svag

Jeg er saa slap, saa mat og saa svag,
Som skulde mit Livslys slukkes;
Der er, som jeg leved den sidste Dag,
Den, Dag da mit Øie skal lukkes.

Saa mørke Billeder svæve paa
Min Tankes de stride Strømme,
De svundne Tider komme og gaae,
Jeg seer det Alt som i Drømme.

Der hæver sig op af Tidernes Strøm
Et deiligt, men vansiret Billed;
Det er mig selv og min Ungdoms-Drøm -
Det Gode, som jeg selv har villet.

Men Fjenden seired, Nu ligger jeg knust,
Tungt Vaandende mig i Støvet,
Og føres bort af Dæmoners Pust,
Falmet, som Efteraars-Løvet.

Jeg troede fast paa min Villies Staal,
Det skulde nok Driften kue;
Men Lysten blev til et mægtigt Baal,
Som smelted det i sin Lue.

O, gaves der dog et rensende Hav,
Som lutred de urene Sjæle !
Med Glæde jeg dukked i Bølgernes Grav
Og vilde mig dybest fjæle.

Ja, gjerne gav jeg selv Livet hen -
Alt, hvad jeg har, maa de tage,
Naar blot jeg for det kunde kjøbe igjen
Min tabte Renhed tilbage.

I:bergsoe1999111901
T:Mod Stenen stemmer Sisyphus sin Skulder
F:Mod Stenen stemmer Sisyphus sin Skulder
K:sonnet

Mod Stenen stemmer Sisyphus sin Skulder.
Skjøndt træt til Døden, dog endnu han strider,
Endnu bestandigt han paa Haabet lider,
Der ham, som os, i sine Drømme luller.

Snart har han naaet det. Naar han nu den ruller
Blot  én Gang om, da staaer til alle Tider
Den fast som Ørkenens stærke Pyramider,
Der trodse Lynets Blink og Tordnens Bulder.

Men af Forbandelsen hans Kræfter tynges,
Den Haanden lammer og hans Mod bortveirer -
I Afgrunds-Dybet atter Stenen slynges.
Som han jeg strider, men mod egne Synder;
Som Skjæbnen ham, saa Synden mig beseirer,
Som ham jeg taber og paa Ny begynder.

I:bergsoe1999111902
T:Gud give, jeg var et Barn igjen
F:Gud give, jeg var et Barn igjen

Gud give, jeg var et Barn igjen
Og laa i min Vugge paa Ny,
Og atter legede Timerne hen
Med Engle høit under Sky!

Gud give, jeg hørte min Moders Røst
Ved Vuggen i Nattens Stund,
Og at hun lagde mig til sit Bryst
Og kyssed igjen min Mund!

Gud give, jeg havde med hende fulgt
Til Gravens og Fredens Hjem,
Da laa ei hin bitre Smerte dulgt
Dybt i mit Hjertes Gjem!

Da var det ei furet af Synd og Gru,
Af Sorg og Anger og Nød.
Gud give, jeg var et Barn endnu,
Men helst, at jeg aldrig var født!

H1:

I:bergsoe1999112001
T:Huldrens Roser
F:Dybest inde i Skoven

Dybest inde i Skoven,
Der hvor Bøgenes Tag,
Brydende Solens Straaler,
Dæmper den klare Dag,

Ligger i Ly af Høie,
Mægtige Stammers Pragt
Skovens smilende Øie,
Klædt i Sommerens Dragt.

Birken bævende hælder
Sig over Søens Rand,
Stirrer, elskovsberuset, 
Dybt i det klare Vand.

Sivet svaier og neier
For den flygtige Vind,
Kysser Snerlen og klapper
Den paa dens fine Kind.

Stolt med Fjærtop i Hatten
Rørene rasle paa Rad,
Se med Foragt paa søens 
Fattige Andemad.

Men paa den stille Flade
Svømmer en grønklædt Ø;
Huldrens Roser sig reise
Op af den dybe Sø.

Stedet kjender jeg nøie,
Tidt jeg saae det som Dreng,
Naar jeg i Engen redte
Freidigt min Blomsterseng.

Tidt med hemmelig Længsel
Ønskede jeg dem nær;
Da stod til Huldrens Roser
Alt mit unge Begjær.

Det var en varm St. Hansdag.
Alt mod Aften det led,
Solens rødmende Straaler
Hen over Søen gled.

Trykkende tung hang Varmen
Over Bøgens Top;
Nede i Horizonten
Trak der et Uvejr op.

Speilblank hvilede Voven,
Gjemt bag Sivenes Bryn,
Gjengav stundom et enkelt
Blaaligt blinkende Lyn.

Og i Lynets Belysning
Saae jeg Blomsternes Krands
Vuggende sig i sælsom,
Vild og svævende Dands.

Let som legende Huldrer
Steg de af Dybets Gjem,
Flere, bestandigt flere,
Dukked  af Voven frem.

Op fra de mørke Vande
Lød saa sælsom en Klang;
Toner drog gjennem Luften,
Formede sig til Sang:

"Kom til vor stille Bolig,
Jordens deilige Søn!
Alt, hvad din Længsel attraaer,
- Giver vi dig til Løn.

Stille vil vi din Længsel,
Dulme din Attraaes Røst,
Skjænke dig Fred og Hvile,
Elskovs saligste Lyst.

Trygt, som et Barn, Du slumre
Skal i vor bløde Favn;
Her i krystende Arme
Glemmer Du Jordens Savn.

Kom, hvor Voverne trille,
Jordens deilige Søn!
Alt, hvad din Længsel attraaer.
Give vi dig til Løn."

Halvt fortryllet jeg stirred
Paa den sælsomme Leg,
Medens Længsel og Attraa
Op i mit Hjerte steg.

Alle de kuede Tanker
Vaagnede da paa Ny,
Brød gjennem Hjertets Gjemme
Frem som Sol gjennem Sky.

Trods det stigende Uveir,
Trods den synkende Dag.
Kløved jeg Søens Vande
Dristigt med stærke Tag.

Voven skummed og brused
Om min Mund og Kind,
Sære skvulpende Toner
Trængte sig til mit Sind:

"Røver Du Huldrens Roser,
Røver hun din igjen,
Vogt Dig og vend tilbage,
Dristige Ungersvend!

Vogt Dig og vend tilbage!
Her er ei godt at bo,
Røver Du Huldrens Roser,
Fanger Du aldrig Ro!"

Men jeg svømmede fremad,
Baaren af Bølgens Arm -
Da blev med Et jeg knuget
Til en bankende Barm.

Ned i Dybet jeg droges
Af en ustandselig Magt,
Tvende glødende Læber
Bleve mod mine lagt.

Tvende favnende Arme
Slynged sig om mit Bryst,
Dødens Kulde jeg følte,
Dertil af Livets Lyst.

Sort det blev for mit Øie,
Haanden blev svag og mat;
Uden Bevidsthed sank jeg
Hen i en Bælgsort Nat.

Men da jeg atter vaagned,
Brudt var min Ungdoms Mod -
Huldrens blomstrende Roser
Spredte laa for min Fod.

---

Megen Tid er forsvunden
Siden hin Sommerkvæld,
Da jeg gjæstede Huldren
Dybt i det klare Væld.

Aldrig fandt jeg dog Hvile,
Aldrig min tabte Fred,
Skjøndt jeg har stridt og kæmpet
For et blivende Sted.

Aldrig vandt jeg en Kvinde,
Aldrig fæsted jeg Bo,
Aldrig et Barn jeg vugged
Paa mine Knæ til Ro.

Thi min Fred og min Uskyld
Gav jeg til Huldren hen -
Aldrig i Livet mere
Fanger jeg dem igjen!

I:bergsoe1999112601
T:Til Storken
F:Hør, Du gamle Stork, der stalker

Hør, Du gamle Stork, der stalker
Gravitetisk om i Mosen
Med de røde Hoser paa,
Du, som med Ægyptens Præster
Har ført lærde Discussioner,
Indtil Du blev klog som Faa!

Du som er en Skræk for Frøer,
Og en Rædsel for det Kryb, som
Aldrig Dagens Lys fik set!
Du, for hvem den danske Bonde,
Iblandt alle Tobens-Væsner,
Har den største Pietet!

Snogedræber, Frøfordærver,
Pyramide-Top-Bestiger,
Kloge, underlige Fugl!
Hør min Længsel, hør min Klage!
Og giv Svar, ifald Du kan det,
Fra de grønne Piles Skjul.

Og ifald det Svar, Du bringer,
Er mit Hjertes Attraa gunstigt,
Hæv da Vingen høit til Flugt,
Men hvis ikke, kan Du gjerne
Blive dér, hvor Elle krandser
Søens sivbevoxte Bugt.

Hvad jeg ønsker, er just ikke
Flere Søstre, flere Brødre;
Vi er otte, det er nok.
Og jeg frygter, Du faaer Utak,
Hvis Du bringer Hr. Pastoren
Tillæg til hans Børneflok.

Og som ugift, nok Du aner,
At det stred mod Etiketten,
Hvis Du bragte mig den Smaa;
Thi sit Renommé, sit Rygte,
Det er Ting, som vist Du indsér,
Man ei nok kan passe paa.

Og desuden vil jeg ærligt
Skrifte Dig min sande Mening,
Skjøndt Du vist vil holde Hus:
Tanken blot om Barnejammer,
Vuggesang og Snak af Ammer
Rént mig gjøre kan confus.

Hvis Du træffer paa din Reise
Ret en ung og livsglad Pige,
Varm i Tanke, rén i Sind,
En, hvis unge Hjerte higer
Mod det Maal, hun selv ei kjender,
List Dig da til hende ind.

Sig da hende, at Du kjender
En, der længes, En, der higer,
Vær min Talsmand, vær min Tolk!
Men husk paa, Halv-Afrikaner,
At jeg ønsker ei Bekjendtskab
Med Ægyptens brune Folk! -

Hvad er det? Den tager Tilløb,
Majestætisk hen den svæver
Over Søens stille Vand!
Som en Pil den Luften skjærer -
Nu den standser, ned den daler
Bag de fjerne Skoves Rand.

Og hvor sælsomt - ned den daler
Netop dér, hvor hendes Bolig
Staaer ved Søens blanke Glar,
Vel, saa vil jeg friste Lykken!
Jeg vil vove det og haabe
Paa et mildt og gunstigt svar.

Ja - og gunstigt maa det vel blive;
Storken vil mig bringe Lykke -
Kloge, underlige Fugl!
Naar til næste Aar Du kommer,
Skal Du se to Fugle bygge
Rede her bag Løvets Skjul.

Frygt da ei for Etikette,
Ei for Renommé og Rygte,
Bring kun Gaven til vort Hus!
Du skal se, trods Barnejammer,
Vuggesang og Snak af Ammer,
Bliver jeg dog ei confus.

I:bergsoe1999112602
T:Helenes Grav
F:Høit oppe i Sjælland, øverst mod Nord

Høit oppe i Sjælland, øverst mod Nord,
Paa det golde Sand ved Tidsvilde,
Hvor Gyvel og Revling broderligt groer
Og fletter med Lyngen et Blomsterflor,
Der ser man et Kildevæld spille.
Til Live det kom en Sankt-Hansdags-Kvæld;
En Døendes Taare skylder sit Væld
      Helenes hellige Kilde.

Brat sænker sig Skrænten mod Kattegat,
Om Foden dets Bølger feie;
Men Øverst oppe et Skur er sat,
Et fattigt Værn mod den kjølige Nat,
Et Maal for de Troendes Veie.
Der risle og rinde de Vover smaa,
Med Sundhed de komme, med Sot de gaae,
        Til Havet faaer dem i Eie.

Et Stenkast kun fra det larmende Hav,
Omsuset af Nattens Vinde,
Der ligger paa Marken den simple Grav,
Hvor Døden sin evige Hvile gav
Til Danmarks frommeste Kvinde.
Hvor simpelt det Hele! - En stensat Plet,
Begroet med Blomster, der snoer sig tæt
         Omkring det fattige Minde.

Her staaer jeg lænet til Gjærdets Rand
Og ser paa den lidende Skare,
Som troer, at en Drik af det kjølige Vand,
En Slummer paa Gravens græsklædte Rand
Kan fri fra Sygdom og Fare.
Her staaer jeg og ser den Jammer og Nød,
Hvormed at hine til Verden blev fød,
        Et Liv i Lidelser svare.

Her staaer jeg nu selv, saa karsk og saa sund,
I Ungdommens Kraft og Lykke;
Men dybt jeg føler i Midnattens Stund,
Jeg eier dog ikke den faste Grund,
Paa hvilken hine tør bygge.
Jeg føler en Uro dybt i mig selv,
En underlig Dønning i Sjælens Elv,
       I Hjertets Solskin en Skygge.

Det kuler fra Nord over Kattegat,
Det suser i Granernes Grene,
Og mørkere Skyggen, der steg saa brat
Fra Graven, fra Sankta Helene,
Det suser og bruser, det gamle Hav,
De Syge stønner paa Helgenes Grav
      Og jeg gaaer hjemad alene.

N:Margit Ammentorp bemærker: "Jeg er meget i tvivl om der er en trykfejl i næstsidste linie i Helenes Grav. Der står Helgenes grav, Men jeg er ikke sikker på om der ikke skulle stå Helenes Grav."<BR>
N:»Helgenes Grav« giver imidlertid mening da Helene trods alt er en »Sankta Helene«. At de syge skulle stønne på »Helenes Grav« ville lyde forkert. Kan nogen opklare dette?

I:bergsoe1999112801
T:Den syge Svale
F:Naar Vaaren tvinger Vintren til at vige

Naar Vaaren tvinger Vintren til at vige
Og spreder ud sin rige Blomsterskat,
Naar Svaleflokken leger lydt Tagfat
Igjennem Luftens grænseløse Rige,
Naar Dagen deler med den dunkle Nat
Sit Lys, saa fast det bli'er hinandens lige -
Da stiger høit fra Jordens travle Vrimmel
En Takkesang op imod Herrens Himmel.

Thi det er Foraar! - Hvilken magisk Klang
Har Sproget ei til selve Ordet bundet!
I Tanken sés med blanke Bølger Sundet
At skumme langs med Bøgeskovens Hang;
Man hører Frøens Kvækken, Lærkens Sang,
Man sér hver Plet, hvor man engang har blundet,
Og op fra Mindets rige Kilder strømme
De stærke farverige Foraarsdrømme.

Hvor tydelig sér man ei Lyset spille
Igjennem nysudsprungne Bøges Hegn,
Og Duggens Perler, Freias Troskabstegn,
Man hører Faldet af den milde Regn,
Og hvor fra Blad til Blad de Draaber trille,
Man mærker Granens Duft, og Vindens Susen,
Og Aftenklokkens Klang, og Bølgens Brusen.

Da gribes man af denne stærke Længsel!
Til brat at bryde Trædemøllens Hjul,
Man faaer en Følelse som Høstens Fugl,
Der higer bort mod Syd fra Nordens Trængsel -
Da sprænger man med Kraft sit Bylivs-Fængsel
Og søger dybt i Skoven Læ og Skjul,
Hvor trindt omkring, af nyfødt Liv omgivet,
Man, nyfødt selv, just dobbelt nyder Livet.

Og Alle lytter til Naturens Tale
Og drager bort som Trækfuglesværm i Høst;
En Dél for sig paa Klampenborg at svale,
Hvor Sundets Bælte hæver Sverigs Bryst,
En anden Dél, og det den bindegale,
Og lever høit, bevidste om det Fine,
Af Strandvei, Støv, Besøg og Krinoline.

Men hver en Høst, naar Svalerne sig samle
Til Reisens Iil med Kvidren, Støi og Sang,
Man finder nogle Unge, nogle Gamle,
Hvis svage Vinger Reisen er for Lang,
Man finder Flyvere, før høit i Rang,
Som nu ei mér med Flokken op kan hamle;
Thi Skæbnen, hver Mands Hersker og Betvinger,
Har Kraften brudt og stækket deres Vinger.

De bli'er tilbage, naar de Friske jage
Afsted til Syden under Jubelsang;
De bli'er tilbage her, men deres Klage
Sig spreder trindt i Skov, paa Mark og Vang,
Og sént i Høst man hører mangen Gang
En Vemodstone gjennem Luften drage,
En Tone, længselsfuld og dyb i Smerte,
En Gjenklang fra et tungt, fortvivlet Hjerte.

Saa kommer Vinteren, den mørke, lange,
Med Sneens Flokke, Østenvindens Kuld,
Saa glemmer de de muntre Foraarssange
Og fjæler dybt sig i det sorte Muld;
Dér venter hver af dem, en stakkels Fange,
Paa Sneens Smelten, Foraarssolens Guld,
Paa Dagen, som igjen skal Frihed bringe
Og skænke Livskraft til de brudte Vinge.

Min Lod som disses blev.  Som dem jeg drømmer
Om svundne Tiders himmelhøie Flugt,
Om stille Skove hist ved Aaens Bugt,
Hvor Bølgen dæmpet mellem Sivet strømmer,
Om Bien, som paa Luftens Solhav svømmer,
Om Aftenrødens Glands, i Havet slukt,
Og hvert et Minde, jeg i Krandsen fletter,
Sin Dél af Tidens Langsomhed udsletter.

I:bergsoe1999112901
T:Med en Flagermus
U:(Fra Kronborgs Kasmatter)
F:Alt er saa stille! Kun Tonerne klinge

Alt er saa stille! Kun Tonerne klinge
Fjernt af Aftenklokken over Land, over Hav.
Ud jeg i Skumringen breder min Vinge,
Flygter fra min kolde, min dagskumle Grav.
Venlige Nat, med din Stilhed og Ro,
Med dine Stjerner, jeg hilser Dig atter!
Dorsk er mit Dagligliv og dunkel min Bo,
   Øde de dybe Kasmatter.

Mærker Du ikke, hvor Kløveren dufter?
Se, hvor Maanen skinner, saa klar og saa fuld!
Brisen fra Sundet forfriskende lufter,
Kruser Vandets Vover til pureste Guld.
Hører Du ikke?  Fra Teglstrup Revier
Klinger et Valdhorns melodiske Klage;
Tonerne ramme de gothiske Spir,
   Ræddes og flygte tilbage.

Herlig er Nattens bestjernede Himmel,
Men den lyse Dag er vist lige saa skjøn!
Følge med Fuglenes jublende Vrimmel,
Det er mit Ønske, min høiste Bøn.
Dog, de foragte mig fattige Dyr;
Jeg er ei Selskab for jublende Fugle,
Derfor jeg flygter, naar Morgenen gryer,
   Ned i min gravmørke Hule.

Han, som mig sender, det Samme just tænker,
Ønsker tidt at bænkes i Sangernes Lag,
Ønsker at sprænge de trykkende Lænker
Og at flyve høit i den solklare Dag.
Ak, men han føler sig ensom, forladt,
Tonernes Fugle med Vingerne hænge,
Modløs og famlende slaaer han kun mat
   Lyrens guldsnoede Strænge.

Fredsæle Nat!  Naar med lysende Kloder
Venligt Du har smykket din hvælvede Bo,
Naar som en ung, som en lykkelig Moder
Jordens travle Børn Du har lullet til Ro,
Dybt i mit Indre Du Gnisten har tændt,
Stærk er min Vinge, jeg véd, den ei svigter,
Og i et lykkeligt, enkelt Moment
   Kan jeg mig føle som Digter.

I:bergsoe1999112902
T:Stambogsblad
F:Skoven ved mit kjære Frederiksdal
K:stambog

Skoven ved mit kjære Frederiksdal,
Det Sted paa Jorden, som mig fastest binder
Ved Barndoms lyse, Ungdoms friske Minder,
Det Sted, hvor tidt i Tanken jeg mig finder
Snart vandrende i Skovens hvalte Sal
Og snart ved Aaen, som tungsindigt rinder
Dér sad jeg nys en solvarm Sommerdag.
Det var ved Furesøen.  Slanke Bøge
Sig dristigt reiste i den klare Luft;
Det slagne Hø, de gamle Lindes Duft
Forsøgte Skovens Vellugt at forøge,
Mens Søen laa saa dæmrende, saa stille,
Ret som den frygted Freden at forspilde.
Thi Solen gik just ned.  Fra Farum lød
Den kjendte Klokke over Søens Vove;
Kun den og Klokkefrøens Stemme brød
Den dybe Taushed i de dunkle Skove.
Da gik jeg atter til mit nære Hjem,
Og mens jeg gik, sig for min Tanke stilled,
Dybt hentet op af min Erindrings Gjem,
Af denne Plet et ganske modsat Billed.
Den første Gang, jeg Furesøen saae,
Var en af Efteraarets tunge Dage;
Istedetfor en Himmel, varm og blaa,
For Blomsterduft og Nattergalens Klage,
Saae jeg kun Taagen hænge klam og graa,
Og al den Fuglesang, jeg hørte paa,
Var Skriget af en hæs forvildet Krage.
Man sagde til mig:  "Egnen her er skjøn,
Saa skjøn, at Volmer valgte den til Tove.
Aakanden flyder paa den blanke Vove,
Og Engen pranger blomstrende og grøn,
Naar Somren hviler i de tætte Skove."
Jeg hørte det, men tvivled dog i Løn;
Jeg hørte det, men aned ingensinde,
At denne Plet saa fast mig skulde binde.
Saaledes gik det med min Yndlingsegn,
Og saadan er med Dig det ogsaa gaaet;
Det vared længe, før jeg fik forstaaet
Dit sære Væsens sært udhængte Tegn.

I:bergsoe1999120701
T:Til en Ven
F:Broder deroppe!  Hvad gaaer der dog af Dig?

Broder deroppe!  Hvad gaaer der dog af Dig?
Aldrig mér jeg hører et levende Ord!
Sig, er Humeuret da rént gaaet fra dig,
Eller mon Du død og høisalig mig troer?
Jeg skriver Breve, men stum som en Væg
Bliver Du ved i din Lovbog at granske,
Sidder paa Kronborg med fastvoxet Skæg,
   Som en modern Holger Danske.

Reis dig, min Gut, fra din skimlede Jura,
Husk, hvordan Du her gik i Byen og drev,
Løs dine Tanker og lad din Natura
Snart mig see Dig selv eller mindst dog et Brev!
Husk, at af mile findes kun sex,
Husk, der er "Krögare" langs hele Linien!
Fast maa man troe, Du er dumpet perplex
   Lige midt ned i Ostindien.

Sig, hvad Dig fængsler paa Slottet deroppe!
Ligger du og drømmer med Piben i Mund,
Flyver din "Maage" paa Bølgernes Toppe,
Eller mon Du solder med "bröder från Lund?"
Eller, I Guder, jeg faaer en Idé!
Har ved et Piilskud Du tabt Contenancen?
Saaret til Døde Du ligger maaské
   Ventende paa Ambulancen?

Sligt er ei farligt, man blier lidt bedrøvet,
Men man døer i Reglen ikke deraf.
Jeg har sét dem, som af Piilskud har prøvet
Over et Dusin og dog holdt sig ret brav.
Puds dine Fjedre, hvis de har lidt Mén,
Stryg dig om Næbet og flyv saa tilbage!
Inde hos os, her i Nordens Athen,
   Finder Du lettest en Mage.

Ha, hvad er det?  Kan jeg troe mon mit Øre,
Eller er det Spil af en vild Phantasi?
Det er din Stemme, jeg synes at høre,
Baaren af en Bellmansk, bekjendt Melodi;
Toner, der vække snart Længsel, snart Lyst,
Gjenlyd fra lystige, letsvundne Dage
Fylde med Vemod det bankende Bryst,
   Hør, hvor de bævende klage:

Hvad kan Du give til Gjengjæld for Sundet,
For den grønne Skov med den speilblanke Sø?
Hva for en Vandring, naar Heden er svundet,
Langs med Teglstrup-Engenes duftende Hø?
Hvad for i Aftenens dæmrende Stund
Sværmerisk at drømme ved Gurre Ruiner?
Hvad for en Baad, som Dig vugger i Blund
   Midt mellem Søens Undiner?

Hvad kan Du gi'e for en Aften som denne?
Blodrød stiger Maanen af Bølgernes Favn,
Klart toner Sangen fra Baaden histhenne,
Som fra Sverig søger den hjemlige Havn,
Bølgerne rulle for Aftenens Vind,
Alt bliver stille, sig Tonerne dæmpe,
Taus staaer i Maanens hvidglimtende Skin
   Kronborgs alvorlige Kæmpe.

Ak, ti dog stille!  Den lokkende Trille
Passer slet for mig, som er stænget i Bur,
Som af Collegier sin Føde maa pille,
Synge maa sin Sang for den mugnede Mur.
Jeg, som skal samle min Lærdom i Hast,
For igjen at tylde den i Professores,
Jeg har for dét hverken Ro eller Rast,
   Jeg har ei Tid til at mores.

I:bergsoe1999120702
T:Lykkens Terning
F:Jeg véd knap selv, hvad jeg vover

Jeg véd knap selv, hvad jeg vover,
Thi uvis er Sjæl og Aand,
Dog griber jeg Lykkens Terning
Og veier den i min Haand.
I Bægeret lader jeg trille
Den Terning med Hvidt og Sort,
Nu sætter jeg Liv og Lykke,
Alt paa et eneste Kort.
Jeg frygter for Alt at tabe,
Jeg haaber at vinde mig selv;
Frygt og Forhaabning brydes
Som Bølger i Sjælens Elv.
Men Du maa løse den Gaade,
Jeg næppe selv kan forstaae,
Og Du maa dæmpe de Bølger,
Som gjennem mit Indre gaae.
Og Du maa rulle den Terning,
Hvori saa Meget er lagt,
Og vie mit Liv til Gjerning
Og give dets Gjerning Magt.
Befæst atter mit Haab eller kast det
Villieløst atter til Jord!
Alt, hvorom jeg Dig beder
Er kun et eneste Ord,
Et Ord , der vier til Lykken
Eller den dybeste Nød,
Et Ord, som ene kan lignes
Enten med Liv eller Død.
Lyt til min dristige Tale,
Altfor dristig, jeg troer!
Husk, hvorom jeg Dig beder
Er kun et eneste Ord!

H1:Sonetter

I:bergsoe1999120703
T:Jeg fik, hvorom jeg bad. Et lille Ord
F:Jeg fik, hvorom jeg bad. Et lille Ord
K:sonnet

Jeg fik, hvorom jeg bad. Et lille Ord,
Saa fuldt af Smerte og saa rigt paa Kummer,
Hint simple Svar, der frygtes mest paa Jord,
Fordi dets trende Tegn al Smerte rummer.
End Sorgens Brænding i mit Hjerte skummer,
Endnu jeg maaler ei, hvordyb og stor,
Hvor tung en Kval der i mit Indre boer;
Det kommer først, naar Taarerne forstummer.
Thi naar man ikke mér formaaer at græde,
Da kommer først den rette, bitre Smerte
Og fletter Led for Led en Sorgens Kjæde.
Med denne lænket, gaaer jeg gjennem Vrimlen;
Og tynger den til Jorden end mit Hjerte,
Jeg klager ei, den binder mig til Himlen.

I:bergsoe1999120704
T:Jeg elsker Dig, min Sorg.  Du er min Brud!
F:Jeg elsker Dig, min Sorg.  Du er min Brud!
K:sonnet

Jeg elsker Dig, min Sorg.  Du er min Brud!
Ved Dig skal Intet mig i Verden skille;
Thi Du er dyb, alvorlig, sand og stille,
Som hun det var, fra hvilken Du gik ud.
Af hende blev Du skabt.   I kulsort Skrud
Du sidder taus ved Mindets dybe Kilde
Og viser mig med Blikke vemodsmilde
Det Billed, som skal føre mig til Gud.
Thi hende selv, jeg véd, jeg maa forsage;
Men Skjønhedsbilledet, som hun har skabt,
Det er den Eiendom, jeg har tilbage.
I det jeg eier Styrke mod det Onde,
Jeg føler dybt, gaaer ogsaa dette tabt,
Da svigter Alt, og da gaaer jeg til Grunde.

I:bergsoe1999120705
T:Der gaaer et Suk af Sorg og Savn og Længsel
F:Der gaaer et Suk af Sorg og Savn og Længsel
K:sonnet

Der gaaer et Suk af Sorg og Savn og Længsel
Igjennem Alt, hvad der paa Jorden boer;
Thi hver en Sjæl, hvor høit den ogsaa foer,
Sig føler knuget af sit Jordlivsfængsel.
Hvad kan da sprænge dette stærke Hængsel,
Som binder Aanden til den mørke Jord?
Er ingen Trøst da givet, intet Ord,
Der løser Sjælen fra dens dybe Trængsel?
Et Ord der findes, som kan os forløse,
Eet lille Ord, os naadigt sendt fra Gud,
Og af hvis Væld vi Kraft og Lindring øse.
Thi er paa Jorden lukket til vort Eden,
Er Alting tabt og Haabet slukket ud,
Vi skal dog frelses gjennem Kjærligheden.

I:bergsoe1999120706
T:Naar vi skal frelses gjennem Kjærligheden
F:Naar vi skal frelses gjennem Kjærligheden
K:sonnet

Naar vi skal frelses gjennem Kjærligheden,
Og Hun, der gav os Kjærlighedens Daab,
Har røvet selv det sidste, svage Haab,
Hvor finde vi paa Ny det tabte Eden?
Alt er jo sluppet op! Forspildt er Freden,
Og intet Echo svarer Sjælens Raab;
Alt stivner i de Ord: Forsag hvert Haab!
Her hjælper ingen Søgen, Ingen Leden!
Forsage!  O, hvor tungt er ei det Ord!
Forsage Hende! Dobbelt tungt det klinger.
Hjælp mig, min Frelser, i det rette Spor!
Du vandred selv forladt paa denne Jord;
Forraadt, korsfæstet dog Du Frelse bringer
Til Hver, som lider, og til Hver, som troer.

I:bergsoe1999120707
T:Hvor er det smukt, naar tvende Sjæle bygge
F:Hvor er det smukt, naar tvende Sjæle bygge
K:sonnet

Hvor er det smukt, naar tvende Sjæle bygge
I Haab og Tro et fælles Hjem hernede,
Et Arnested, som milde Genier frede,
Hvor Livets Solskin deles, Livets Skygge.
Hvor eier sligt et Hjem dog Fred og Hygge!
Det er en Skat, hvorefter Alle lede,
Og én er Bønnen, som vi Alle bede:
Skjænk os i Livet denne gyldne Lykke!
Og dog en anden, ædlere, blev givet;
Den søges ei, den blandet er med Kummer,
Men dog den høiste maaske i Livet:
At vandre stille blandt den travle Skare,
Alene med den Sorg, som Hjertet rummer,
At elske haabløst, men sin Tro bevare.

H1:

I:bergsoe1999120708
T:Forskudt
F:Af alle Ord

Af alle Ord,
Af alle bitre, Smertefulde,
Kvalfyldte Ord,
Kjender jeg et,
Et, der kan saare
Dybest og heftigst
Menneskets Bryst,
Og Ordet lyder:
"Forskudt, forsmaaet!"
Værre end Dybets
Haansord og Latter,
Værre end Krybets
Snigende Gift
Bider det Ord
Sig fast i mit Hjerte.
Forskudt, forsmaaet!
O, jeg har prøvet
At trøste mig selv,
Men Alt er forgjæves.
O, kunde jeg græde!
Men ak, jeg kan ei
Længere græde,
Tørt er mit Øie,
Og havde jeg selv
Havets Vande,
Jeg øste dem ud.
Træt er min Hjerne,
Og mat er min Tanke!
Bestandig gaaer den
Den samme Kredsgang
Og gjentager altid,
Stedse, bestandigt:
Forskudt, forsmaaet.
O, evige Gud,
Send mig en Hjælp,
En Trøst og en Lindring.
Thi jeg forgaaer!
Send, hvad Du vil.
Kun send mig ikke
Den kvalfulde Tid,
Som bleger Mindet
Naar Haabet er udslukt!
Forskudt, forsmaaet
Af hende, jeg elsker!
Nei, jeg vil ikke
Høre det længer,
Og dog, hvor jeg gaaer,
Hvisler det om mig:
Forskudt, forsmaaet
Nu har jeg lukket
Vinduets Skodder
Alting er mørkt.
Fristeren kommer:
"Livet og Døden",
Hvisker han sagte,
"Ligger i Menneskets
Villie og Haand."
Evige Gud!
Hvad er det, jeg gjør;
Fri mig fra vanvid!
Nei, jeg vil ikke
Længer fortvivle,
Som Barnet klynger
Sig fast til sin Moder,
Saaledes, Gud,
Klynger jeg mig
Fast til dit Ord.
Fra dine Læber
Høres der aldrig
De tunge, bitre,
Kvalfyldte Ord:
Forskudt, forsmaaet!

I:bergsoe1999120709a
T:Resignation
F:Der ligger dybt

Der ligger dybt
I Menneskets Bryst
En higende Længsel
Inderst begravet.
Men ofte slumrer den,
Rolig som Barnet,
Uden at mærkes.
Da slaaer der et Glimt,
Hurtigt som Lynet,
Ned i Menneskets
Rolige Barm,
Og Længselen vækkes.
Nu higer og stræber
Menneskesjælen.
At klynge sig til
Det Sande og Gode,
For derigjennem
Veien at finde
Til Ham, hvem man endnu
Med al sin Villie
Næppe kan troe paa.
Men fremfor Alt:
Aldrig at tabe
Det lysende Billed
Af hende, man elsker,
At holde det fast
I Tidernes flydende,
Vexlende Strømning.
Da kommer der vel
En lysere tid,
Hvor Sorgen, den bitre,
Viger for Vemod.
En Tid, hvor det lysende
Billed af hende
Staaer som Bjergenes
Lettilhyllede,
Snedækte Toppe
I Aftenens Solglands.
Da kommer en Tid,
Hvor Lidenskabernes
Oprørte Hav
Lægger sig stille,
Saa kun en Luftning
Fra Mindernes Land
Kruser dets Vover.
Og Endelig stiger
Af Tidernes Nat
Hin Dag, Som sikkert
Engang vil komme,
Da Sjælen, forsonet,
Med sig og sin Gud,
Skuer tilbage.
Da takker den Ham,
Den evige Kjærligheds
Mægtige Ophav;
Da fatter den først,
At Veien til Troen,
Lyset og Livet,
Gaaer gjennem Forsagelsens
Sorgfulde Veie,
Men fører til Gud.

I:bergsoe1999120709
T:De tvende Kilder
F:Et romersk Sagn for min Tanke staaer
K:rom

Et romersk Sagn for min Tanke staaer:
Enhver, som i Midnatsstunden
Med Tro i Hjertet til Trevi gaaer
Og fører dens Vand til Munden,
Han skal, saa vide han farer om,
Ja, var det til Nordpolens Strande
Dog længes efter det deilige Rom
Og Trevis hviskende Vande.
Han skal ved Morgen og sént i Kveld,
I Vintrens og Sommerens Dage,
Dog mærke i Sjælens inderste Væld
En Kraft, som maner tilbage.
En Magt, der lokker med lønlig Røst,
En Røst, der kalder og klager,
En bævende Længsel dybt i hans Bryst,
Som atter mod Roma drager.
Han kan ei glemme den evige Stad,
Hvor Skjønhedsstraalerne strømme,
Hvor Gjerningen pares med Drømme,
Hvor Nuet løfter ham fuglefri,
Mens Fortidens mægtige Minder
Nynner en alvorsfuld Melodi
Om Tiden, som løser og binder.
Og er han ei en usalig Mand,
Som svigtes og vrages af Lykken,
Da skuer han atter Italiens Land
Og hviler i Laurbærskyggen;
Da drømmer han atter med Fryd en Gang
Hin Drøm fra sin Ungdoms Dage,
Han lytter igjen til Sphinxens Sang
Og til Antikkens Klage.
Du klare Fontane med Perlens Pragt,
Du boblende, skummende Trevi,
Du kjølige Nymphe i Sølvmorsdragt,
Som vækker Længsel, en evig!
Vel lytted jeg tidt til din lokkende Sang
Ved Dag og i Natten, den silde,
Dog lærte mig Livets vexlende Gang
En dybere rindende kilde.
Den bruser dybt i hvert Menneskebryst,
Men dybest dog hos en Kvinde.
Den taler om Længsel, om Savn og Lyst
Saa lifligt som Vaarens Vinde;
Den klinger dæmpet som Aanders Sang,
Den kalder, klager og daarer,
Og bryder den synligt fremen Gang,
Da kalder Verden den Taarer.
Som Trevi, der kommer fra Bjergenes Schacht
Og klares i Jordens Indre,
Saa eier det Væld en unævnelig Magt
Til Menneskesjælen at lindre;
Men Ve den Mand, som i lønlig Stund
Har speidet dets lønlige Veie,
Og kjølet ved det sin brændende Mund,
Hvis ei han det fanger i Eie.
Han hviler aldrig, han har ei fred
For Længslens urolige Bølge,
Han kan ei mane de Skygger ned,
Som stedse hans Fodspor følge;
Og kaster han sig med Fortvivlelsens Magt
I Verdens larmende Skare,
Han og hans Sorg har sluttet en Pagt,
Som gjennem Livet skal vare.

I:bergsoe2000012801
T:Nemi
F:Hvor Nemisøen ruller sit blaaliggrønne Vand

Hvor Nemisøen ruller sit blaaliggrønne Vand,
Dér sad jeg alene ved den sivklædte Strand.

Dér sad jeg alene, mens natten drev paa;
Dog skjønnere Syner ret aldrig jeg saae.

Thi speilblank laa Søens forunderlige flade,
Rigt smykket med Vandspir og Aakandeblade.

Og Alting var saa stille, slet ingen Vind sig rørte;
Kun Nattevindens Susen i Sivet jeg hørte.

Kun af og til en Fisk, der slog de Bølger klare,
For atter forskrækket i Dybet at fare.

Men oppe fra Genzanos olivenklædte Høie
Saae Maanen ned paa Søen med nysgjerrigt Øje.

Thi op fra Søens Dyb steg Taagerne de hvide,
Og formed sig phantastisk langs Klippemurens Side.

Langs Klippemurens Sider, og over Søens Vande
Man saae de lette Taager sig underligt at blande.

Snart synkende mod Jorden, snart op mod Himlen stigende,
Snart smeltende sammen, snart fra hverandre vigende,

Snart formede som Alfer, og snart som grimme Gnomer,
Fremsteg i Maanelyset de luftige Phantomer.

Men jeg sad alene og stirred derpaa,
Saa underlige syner ret aldrig jeg saae.

Thi Søens Vande bruste.  Der danned sig et Billed:
Mod Klippens mørke Baggrund det skarpt og klart sig stilled.

Det var de samme Læber, det var det samme Øie,
Hvis Straaleglands mig mødte paa Romas gamle Høie.

Det samme Smil, der lokked, de samme Træk, som daared,
Det samme Blik, der læged, hvor nys det havde saaret.

Som hugget ud i Marmor, af Rimkrystaller dannet,
Det sagte flød imod mig, halvt svævende paa Vandet.

Det nærmed sig  til mig.  Da saae jeg, det var hende,
Hun, som jeg høiest elsked, men aldrig kunde vinde.

Det glitrede i Luften, og Maanelyset bæved -
I mine aabne Arme det skjønne Billed svæved.

Og paa de fine Læber, halvt aabnede og bløde,
Jeg heftigt trykked Seglet for Elskovs første Møde.

Da klang der over Søen en vild, en haanlig Latter,
Som Fjeldets haarde Sider tilbagekasted atter.

Det klang igjennem Luften,  det lød hen over Vandet
Som Hulken, Suk og Stønnen vildt med hverandre blandet.

Og mellem mine Arme, saa let som Bølgeskummet,
Det skjønne Billed løstes, henflydende i Rummet.

Men Natteduggens Perler hang tykt i Laurens Blade
Og faldt som tunge Taarer paa Fjeldets haarde Flade.

Kun disse tunge Taarer var Vidne til vort Møde -
Dem lagde Morgensolen med sine Straaler øde.

I:bergsoe2000012802
T:Paa Monte Pincio
F:Paa Monte Pincio staaer jeg
K:rom

Paa Monte Pincio staaer jeg.  Solen slaaer
Sit Flammetelt langs Horizontens Linier,
Og mens den langsomt til sin hvile gaaer,
Forgylder den de mørkegrønne Pinier.
Alt er saa stille; til mit Øre naaer
Kun Nattergalen fra de nære Vignier,
Og monotont sig med dens Klage blande
De sprudlende Fontaners friske Vande.

Og Dagen svinder.  Skjult i Nattens Gjem
Den fulde Maane over Roma svæver,
Paa Himlens Baggrund Peterskirken hæver
Sit kuppelbaarne Kors mod Fredens Hjem.
Af Nattens Porte Stjerner mylre frem,
Lavt under Korset Sirius alt bæver,
Mens Dioscurerne med sænket Pande,
Af Maanen blegnede, mod Zenith stande.

Ved Obelisken staaer jeg.  Taust og tyst
Den minderige By i Dybden ligger,
Men ei min Sjæl dens døde Storhed drikker;
Min Tanke flyver til en anden Kyst.
Til Dig, mit Nord, mit Hjem, mit Haab, min Lyst,
Til Dig, o Gefion, med de lave Strande,
Du skjønne Havfru, født af Sundets Vande!

Og dog, hvad vil jeg der?  Naar Øresundet
Paa Ny mig vugger i sin bløde Favn,
Da vil i Bølgen speiles et forsvundet
Et savnet Billed og et elsket Navn,
Og Skoven hviske vil om Sorg og Savn,
Og Voven om en Tid, som bort er rundet,
Og Himlens Stjerner om det Haab, hun skabte,
Og Nattens Stilhed om den Fred, jeg tabte.

Og naar de istillagte, frosne Vande
Af Sneen dækkes i mit kolde Nord,
Da vil ved Tiberen min Tanke lande,
Hvor Rosen blomstrer og hvor Mindet boer;
Og fra mit Hjemlands sne-omføgne Strande
Mod Syd jeg sende vil to Længselsord.
Det ene »Roma« lyder; men med Smerte
Jeg gjemmer taus det andet i mit Hjerte.

I:bergsoe2000012803
T:Længsel
F:Det er dog underligt, hvoraf det kommer

Det er dog underligt, hvoraf det kommer;
Men hvergang Du i mine Tanker rinder,
Da slaaer et Pust af Danmarks fjerne Sommer
Ned i mit Sind, og Vinteren forsvinder.

Da sér jeg atter Bøgens hvalte Kroner,
Hvor Lyset halvbrudt gjennem Løvet spiller,
Og atter lyder Droslens stærke Triller
Omkap med Nattergalens bløde Toner.

Og atter staaer de hvide Anemoner
I Græssets Bolster blandt Viol og Primler,
Og atter Maanen over Engen troner,
Hvor Taagen hæver sig i lette Strimler.

Og Aftenklokkens Klang igjen jeg hører,
Og Kløvrens Vellugt over Marken vifter,
Og Drømmens Genius mig venligt fører,
Mens underfuldt sit Drømmeflor han skifter.

Thi pludseligt Du træder mig imøde,
Din hvide Kjole flagrer mellem løvet,
Og mens Du rækker mig din Haand, den bløde,
Du siger mildt og sagte, men bedrøvet:

»Ei sandt, min Ven, Du elsker mig ei længer?
Forglemt er al din Kummer og din Kvide;
Du véd, jeg sørger ved at see dig lide,
At al din Sorg sig til mit Hjerte trænger.«

Da smeltes jeg af Vemod, Sorg og Længsel,
Af Øjets Sluser Taarers Strømme styrter;
Jeg vaagner op - blandt Pinier og blandt Myrther,
Og Rom er atter det uhyre Fængsel.

I:bergsoe2000012804
T:Hun sover kun
F:Fører mig til Gravens mørke Lund
N:Cf. <xref bibel="bibellukas08,52">.

»Fører mig til Gravens mørke Lund!
Stands, Jairus, Sorgen og din Taare;
Thi din Datter, strakt paa Dødens Baare,
Hun er ikke død - hun sover kun!«

Saa det klang fra Galilæas Hjem.
Som en Efterklang endnu det klinger:
Dødens Drage sank med brudte Vinger.
Stjernen tændtes over Bethlehem.

Og den speiler sig i Tidens Elv,
Hvor soim Elverroser selv vi svømme.
Livets Kval og Livets lyse Drømme
Er kun Skum og Bobler, som vi selv.

Kun i Bølgen fæster sig vor Rod,
Kun om skummet al vor Gjerning melder,
Kun til Boblen sig vort Hoved hælder,
Blomster ere vi paa Tidens Flod.

Blegne, falme, visne hen og dø,
Saa bestandigt Tidens Bølge sukker;
Om de blege Blomster den sig lukker,
Men den spreder deres rige Frø.

Først i Graven dette Rod nu slaaer.
Ovenover ruller langsomt Tiden;
Men som Frøet gjemt i Pyramiden,
Spirer det igjen om tusind Aar.

Græder sagtelig i Gravens Lund;
Men husk paa, at over Tidens Vande
Klinger det fra Galilæas Strande:
»Hun er ikke død - hun sover kun!«
