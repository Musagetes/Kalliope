CVS-TIMESTAMP: $Date$
VQ:korrektur1

I:recke1999100201
T:Bøn for Danmark
F:Kongernes Konge! Ene Du kan
N:Kilde er <i>Den danske lyrik</i>, F. J. Billeskov Jansen (red.), Hans Reitzels forlag 1961.
Q:kilde
N:Bidrag fra <A HREF="mailto:nordent@ibm.net">Anders Nordentoft</A>.

Kongernes Konge!  Ene Du kan
Skjærme vort elskede Fædreneland!
Herre, Du ene
Kan Seiren os forlene.
Værn om vort herlige og ældgamle Dan!

Slyng om os Alle Enigheds Baand!
Send fra din Himmel Begeistringens Aand!
Følg Du i Fare
Den tappre, lille Skare!
Løft over Hæren din velsignende Haand!

Kjærlige Fader, lyt til vor Røst!
Freden og Friheden smykke vor Kyst!
Rigdomme følge
Med Snekken over Bølge,
Marken velsigne Du med rigeste Høst!

Herrernes Herre, mægtig og stor!
Naadig Du høre vort bedende Chor!
Herre Du ene
Kan Seiren os forlene,
Værn om vort herlige og ældgamle Nord!


I:recke1999100202
T:Fredericia-Slaget
F:I Natten klam og kold
N:Kilde er <i>Den danske lyrik</i>, F. J. Billeskov Jansen (red.), Hans Reitzels forlag 1961.
Q:kilde

I Natten klam og kold,
Bag Fredericia Vold
Forventningsfuld og taus staaer Danner-Hæren bold;
Paa Gaden er strøet Halm,
Man hører Fjendens Malm,
Der tordner gjennem Byen og gjør Luften kvalm.
Soldatens Hjerte banker, han veed jo han skal frem,
Han beder til Vorherre - han tænker paa sit Hjem.
Da lyder Bülows Bud,
»Soldater vi skal ud!
Saa kæmper nu for Kongen og vort Land med Gud! «

Hvor har vi Fjendens Trop?
Nu skal vi lyse op;
Giv Fyr! - Ryg Ræven ud af Hulen i Galop!
Recruter, som i Dag
Er første Gang i Slag,
Følg med os!  Bryd jer ikke om Kartovens Brag!
Ryd op i Fjendens Skandser - sæt Staalet for hans Bryst!
Men beder han om Naade, saa lyd dit Hjertes Røst,
Og giv ham kun Pardon -
Men skulde den Person
Bedrage Dig - saa send ham blot en skarp Patron!

Hvad hjælper Bajonet?
Den tages ei saa let,
Den Skandse hist, som Pallisaden krandser tæt.
Læg dine Skuldre til!
Saa har vi vundet Spil.
Den Vei jeg gaaer; - dog nei, det ret ei lykkes vil.
Hvi standse I Soldater? - Er Eders Mod da brudt?
- Hr.  Lieutenant, ak nei - men man siger Rye er skudt. -
Saa storme vi paany,
Trods Sabelhug og Bly;
ja nu er Skandsen vor - og vi har hævnet Rye.

See Fjenden er paa Flugt,
Han løber lige lukt
I Randsfjord ud og drukner i den dybe Bugt.
En Skare fløi mod Nord,
Men Størsteparten foer
Ad Erritsø og efterlod et dækket Bord.
Vi gav ham netop Tid at faae Bankekjødet med,
Men Laurbærblade mangled' - han kom saa fort afsted;
Hans hele Skyts og Tros
Vi førte hjem med os,
Og viste ham, at saadan kan de Danske slaaes.

N:Bidrag fra <A HREF="mailto:nordent@ibm.net">Anders Nordentoft</A>.

I:recke1999100203
T:Paa Dampskibet
F:Natten breder sine Vinger
N:Kilde er <i>Den danske lyrik</i>, F. J. Billeskov Jansen (red.), Hans Reitzels forlag 1961.
Q:kilde

Natten breder sine Vinger,
Stjerner mylre paa Himmelen frem,
Kirkens Aftenklokke klinger,
Fuglene tie og Folk kjøre hjem.
Lad dem kjøre hvem der ville,
Dampskibet venter, med det vil vi gaae!
Vi vil seile paa det stille,
Deilige Øresunds natdunkle Blaa.

Skibet kruser Sundets Vover,
Lyset fra Landstedet glimter bag Træer;
Ikkun Fiskerleiet sover,
Hviler sig ud til den tidlige Færd,
Lad dem sove hvem der ville!
Synge vi ville og synge vi maae,
Mens vi seile paa det stille,
Deilige Øresunds natdunkle Blaa.

N:Bidrag fra <A HREF="mailto:nordent@ibm.net">Anders Nordentoft</A>.

I:recke1999100204
T:I Høsten
F:Marken er meiet og Høet er høstet
N:Kilde er <i>Den danske lyrik</i>, F. J. Billeskov Jansen (red.), Hans Reitzels forlag 1961.
Q:kilde

Marken er meiet og Høet er høstet,
Kornet staaer i Laderne og Høet staaer i Hæs.
See Frugten er plukket og Træet er rystet,
Og nu gaaer det hjemad med det allersidste Læs.
Riv saa Marken let!
Riv den ei for tæt!
Fuglen og den Fattige skal ogsaa være mæt.

Rapsen er ude og den skal vi skære;
Rapper jer med Rapsen - lad det bare gaae lidt rask!
Og binder saa Krandse til Høstgudens Ære,
Hei, min Kammerat!  Nu kommer Humlen! sa'e Peer Brask;
Flet en Kornkrands!
Hurra!  Her tillands
Helligholdes Høsten med et Gilde og en Dands.

Loen er Bal-sal, vor Smed Musikanter.
Karle hvorfor staaer I der om Varene i Flok?
Nei skynd Dig og dands! - Lad mig see, Du galant er
Har vi ikke nysselige Pigebørn nok?
Henved to tilmands,
Hurra!  Her tillands
Helligholdes Høsten med et Gilde og en Dands.

N:Bidrag fra <A HREF="mailto:nordent@ibm.net">Anders Nordentoft</A>.

I:recke1999100205
T:Paa Bugten ved Neapel
F:Farvel Neapel!  Vi lette Anker
N:Kilde er <i>Den danske lyrik</i>, F. J. Billeskov Jansen (red.), Hans Reitzels forlag 1961.
Q:kilde

Farvel Neapel!  Vi lette Anker,
Vi styre Snekken igjen mod Nord
Fra Sydens Roser og gyldne Ranker;
Farvel Du deilige Plet paa Jord!
Ja Du er dalet paa denne Kyst
Fra Himmelbuen til Jordens Trøst -
Paa Havets Strømme
Inat vi drømme
Om Dig og om vor forsvundne Lyst.

Der Sanct Lucia og Chiaia ligge,
Med Lazaroner de mylre tæt,
De sove, synge, de dovne, drikke
Og ta'er sig Verden særdeles let.
Men langsmed Villa reale strakt
I bløde Vogne med Pomp og Pragt,
I tætte Klynger
Noblessen gynger -
Og mønstrer kyndigt hverandres Dragt.

Hvor hist det ringede nys til Ave,
Vesuv sig hæver i Aftenskjær,
Det lokker Folk til sin rige Have
For brat at svinge sit Flammesværd.
See høit Sorrent paa den steile Bred
Med Mure opad og Mure ned -
Ja gid de alle
Ret snart maae falde,
De skjule hele den Deilighed.

Paa Dækket nysgjerrig man sig flokker;
Der toner Sangen til en Guitar.
En yndig Pige med brune Lokker
Og med en Stemme saa blød og klar
Besynger Napolis skjønne Bugt -
Men Klokken standsede Sangens Flugt.
Mod Land hun iler,
Mens Solen smiler
Og Ischia sig fortoner smukt.

Der hæver Øen sig høit af Havet,
Den Ø, jeg aldrig forglemme kan;
Den Ø, af Guderne rigt begavet,
Hvor fast jeg glemte mit Fædreland,
Hvor tusind Stemmer mig hvisked: Bliv!
Hvor Kvinden elskelig og naiv
Og Hjemmet freder,
Og Glæde spreder;
Hvor Folket lever sit eget Liv.

Marinen mylrer af Fiskerbaade;
See hist vor Villa i Vigners Skjød,
Hvor Himlen undte os i sin Naade
Den største Lykke paa jord vi nød.
Jeg aldrig saae en saa riig Natur,
Orangen dækkede Havens Muur,
Magnolien dufted
Og mildt det lufted
Fra Havets bølgende blaa Azur.

Men Solen synker saa brat bag Bølge,
Forgylder end Epomeos Top;
See to Delfiner med Snekken følge
Og kruse Havet med kjække Hop.
En Skaal for Livet i Syd vi drak -
Ja see Neapel og døe - Nei Tak!
I kan vel fatte,
Med slige Skatte
At Livet heller jeg foretrak.

N:Bidrag fra <A HREF="mailto:nordent@ibm.net">Anders Nordentoft</A>.

I:recke1999100206
T:Pjaltenborgs Brand
F:Julia Julia
N:Kilde er <i>Den danske lyrik</i>, F. J. Billeskov Jansen (red.), Hans Reitzels forlag 1961.
Q:kilde

Julia Julia
Julia Julia Hopsasa!
Julia Julia
Søde Julia!
Den Vægter standser i sit Vers,
Brand han brøler og gjør Commers,
Det klemter støt i Taarnets Top,
Sprøiterne kommer i fuld Galop.
Julia Julia o. s. v.

»Hei Vægter!  Hvor skal Slaget staae?«
»Oppe paa Hjørnet af Aabenraa« »
Ih Gud bevares, skal den Sorg
Ramme det prægtige Pjaltenborg!«
Julia Julia o. s. v.

I Borgen boede der en Flok
Lazarusser - det veed jeg nok
Men fine Folk man ogsaa fandt,
jøsses der boede en Løitenant.
Julia Julia o. s. v.

Og hvem der nu i Sengen laa,
Naaede knap at faae Buxer paa,
Men hvem der stod og sov - Hurra!
Frelste sit Liv og sit Tøi endda.
Julia Julia o. s. v.

Og der kom En og der kom To,
En paa bare Been, En paa Sko,
En kom med Hat - og den var graa -
Og saa havde han Sokker paa.
Julia Julia o. s. v.

En drukken Mand de slæbte ned,
Mens til Værten han raabte vred:
»Fiir Skilling gav jeg Dig, min Ven,
Maa jeg saa be'e om de to igjen!«
Julia Julia o. s. v.

Hvormange Men'sker der er brændt,
Er mig endnu ikke ret bekjendt -
Og hvem det er, man kan ei see,
Thi man finder kun Maverne.
Julia Julia o. s. v.

 En chemisk Svovlstik, blev der sagt,
 Har vor Pjaltenborg ødelagt -
 Hvad er al Verdens Glands og Skin
 Alt mod en usselig Fyrrepind?
 Julia Julia o. s. v.

N:Bidrag fra <A HREF="mailto:nordent@ibm.net">Anders Nordentoft</A>.

I:recke1999100207
T:Hertugen
U:Af Choiseul Praslin
F:Har I læst den Berlingske Avis Eller har I hørt 'et
N:Kilde er <i>Den danske lyrik</i>, F. J. Billeskov Jansen (red.), Hans Reitzels forlag 1961.
Q:kilde
N:Bidrag fra <A HREF="mailto:nordent@ibm.net">Anders Nordentoft</A>.

Har I læst den Berlingske Avis Eller har I hørt 'et,
At en fornem Hertug i Paris Har sin Kone mørdet?
Hun var lige gaaet i sin Seng,
Drømte om sin Manne, -
Han hed Hertug Choiseul Praslin
Hun hed li'esaadanne.
Mens hun sov, og tænkte Pokker
Ei paa Sjov, da kom den Klokker
Listendes paa Hosesokker
Ind i hendes Kammer.
Tralala lalalala tralala o. s. v.

Hvad han gjorde veed man ikke ret;
Men fortørnet blev hun,
Skreg Gevalt og raabte: »Hvad er det?«
Og i Klokken rev hun.
Ind kom Kammerpigen trippendes galant,
Spurgte: »Hvad behaver?«
Men ved nøiere Eftersyn hun fandt
Fruen reent Cadaver.
Hertugen den Tyverad
Vadskede sig i et Fad,
Aad en Ret forgiftet Mad,
Brændte saa sin Slobrok.
Tralala o. s. v.

Saadan gik det ein-zwei-drei;
Men foruden Venten
Benede en Liberi-Lakei
Efter Assistenten.
Da han kom, var Klokken næsten tolv;
Hertugen var mussig;
Sagde, han var kommen fra et Sold
Hos Mamsel Delussi.
Siig, fortjente slig en fiin
Hertug-Rad ei rædsom Kliin,
Naar han kunde gjøre sin
Kone saa bedrøvet?
Tralala o. s. v.


I:recke2002050901
T:Holmens faste Stok
F:Holmens faste Stok
N:Bidrag fra Sven Sørensen.


Holmens faste Stok
lystelig hinanden prajer,
de har sikkert nok
lugtet Tyskens Rævestreger.
Og Matrosen, som
færdes paa de salte Vande,
vender Næsen om!
han har lugtet li'saadanne.
Danske Gutter blaa
kommer hjem fra fjerne Lande!
Hurra, store, smaa,
for Dannebrog vi slaa.
Hurra, hurra, hurra!

Derfor rask om Bord!
Se Fregatten, hvor hun stamper!
Ser I ikke, hvor
"Hekla" med af Længsel damper?
Op med Sejl og Damp,
op med Ræer og op med Master,
rask af Sted til Kamp!
I skal vide, at det haster,
I skal vide, at
Tysken haaner eder, Gaster!
Ud med hver Fregat,
og send ham Laget glat!
Hurra, hurra, hurra !

Efter gammel Skik
vil vi sejre eller falde.
For Kong Frederik
vil vi kæmpe een som alle.
Et saa dansk og bravt
Sømandssind har, paa min Ære
ingen Konge haft
siden Christian den Fjerde.
Mod den tyske Bred
peger Flaget - og vi skære
lynende af Sted -
og bringer Sejer med.
Hurra, hurra, hurra!


I:recke2002050902
T:Skolemesterens Sang
F:Det gaar atter hjemad til den lille By,
N:Bidrag fra Sven Sørensen.

Det gaar atter hjemad til den lille By,
hvor min Skole ligger lunt i Lindens Ly.
Det gaar atter bort fra Verdens Støj og Strid
hjem til Skolelivets stille Flid.

Dette Liv med al sin Byrde og Besvær
er min Lykke, jeg min Skole har saa kær.
Men skal Maalet naas, maa friske Kræfter til,
mon den rette Mand jeg finde vil?

Vil i denne Mand en trofast Ven jeg faa,
som de kære Børns Tanke vil forstaa?
Vil han streng og kærlig lede dem paa Vej,
frem for alting elske dem som jeg?


