Arrebos, for dansk digtnings vigtige, <I>Hexaëmeron</I> (1661) 
blev udgivet posthumt, men var gennem afskrifter - før Arrebos 
død i 1637 - allerede kendt af tidens metriske reformatorer. 
Den er skrevet på bestilling af kongens kansler og med forlæg i 
den franske huguenot Guillaume de Salluste Du Bartas' (1544-90) 
bibelske skabelsesdigt <I>La Premiere Sepmaine</I> 
(<I>Den første Uge</I>, 1578), 
som havde opnået eksemplarisk stor berømmelse. Det var skrevet i 
aleksandrinervers i syv sange, én for hver dag i skabelsen. Med sit 
intellektuelt forfinede værk ville Du Bartas forme et kristent epos 
som modsvarer Vergil. I beretningen findes kaskader af retorik over 
teologiske, filosofiske, naturvidenskabelige og moralske emner i en 
monumental stil.