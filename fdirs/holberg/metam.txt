CVS-TIMESTAMP: $Date$
VQ:korrektur1,kilde
VU:Eller Forvandlinger
VN:Kilde er Ludvig Holbergs <i>Mindre Poetiske Skrifter</i>, F. L. Liebenberg (red.),  Kbh., Forlagt af Samfundet til den danske Literaturs Fremme, Thieles Bogtrykkeri, 1866.
VN:Med mindre andet er angivet er fodnoterne Holbergs egne.
VN:Bidrag fra Svend Andersen.


I:holberg2002112601
T:Fortale
TYPE:prosa

Man skriver saa meget om Mennesker, men forsømmer gandske Dyrenes Historie, hvorvel udi de Tider, da Dyr kunde tale, adskillige merkelige Ting ere forefaldne, som man kan trække stor Lærdom af, saasom af denne, her paa Riim satt Historie, uddragen af en gammel Pergament-Krønnik, som siges at være funden udi Nicolaj Petrei Stervbod. Det Exemplar, som mig er falden udi Hænder, er fuld af skiønne Anmerkninger, hvormed Claudius Lyschander og Johan Strelow har ziiret dets Margines eller Bredde. Saa jeg deraf seer, at det har været bemeldte Skribenters Forsæt at lade samme Krønnik komme for Lyset. Og hvorfor burde ikke saadant Skrift trykkes, som er fuld af moralske Exempler, og viser mange Mennesker, hvorfra de stamme, og have deres Oprindelse? Finder Læseren Behag udi dette Skrift, skal det være mig kiert; hvis ikke, forbliver jeg dog altid dens beredvillige Tiener 
                  Hans M.

     P. S.  Dette bliver uden Tvivl mit sidste poëtiske Skrift; thi jeg bliver nu meget alvorlig, iligemaade noget magelig, vil derfor overlade unge sterke Mennesker et Handværk, som jeg selv ikke er meer voxen. Det er med lystige Poëter (sans comparaison) ligesom med Katte, hvilke fra en overmaade Kaadhed, som Naturen har indplantet i dem udi Opvæxten, henfalde til en overmaade Alvorlighed. Mit Blod, efter min Barbeers Sigelse, begynder nu at blive temmelig flegmatisk, og seer nær ikke saa levende ud i Aar som i Fior, hvorudover jeg har resolveret at slutte en evig Fred med Jordens Klode, saaledes at vi lade hinanden herefter være uskaarne paa begge Sider; thi Jorden bliver gammel, saa der bider ingen Tugt meer paa hende, jeg bliver ogsaa gammel, og derfor gierne planter Gevær. Hvad Personer i sær angaaer, da giver jeg ingen Fred med dem, som jeg aldrig har ført Krig med; thi jeg har aldrig syndet mod de Regler, som det sunde Morale foreskriver, og allermindst udi dette Verk, hvilket er saa almindeligt, at en Europæer ligesaa lidt kan formalisere sig derover, som en Chineser. Thi de Ting, som skiemtes med, ere udi alle Lande, og have været udi alle Seculis.



I:holberg2002112602
TOC:Just Justesens Betænkning
T:Just Justesens
U:Betænkning over dette Heroiske Poema.
TYPE:prosa

To Ting, som recommendere et Poëtisk Verk, ere Invention og Ziirlighed. Den første er den vanskeligste; Thi den gamle Alder alene har saaledes udtømmet alle slags Materier, at os intet rester tilbage uden at pynte paa og forbedre, hvad de Grækere og Romere have opfundet. Om dette Autoris Poëma er af en nye Invention, skal jeg ikke kunde sige. Vist nok er det, at han selv holder den for at være nye; Thi, hvorvel denne sidste Alder er temmelig frugtbar paa Parodier, og de største Poëter, som Homerus, Virgilius og andre, meer en eengang ere parodierede, saa holder han for, at, endskiønt det er gemeent at parodiere, dog blandt Parodier denne udi sin Espece kand passere for ugemeen, undtagen noget saadant er skrevet, som ham er ubekiendt; Thi hvo har læset og seet alle Bøger? Hvad Ziirligheden er angaaende, da flyder den endeel af Poëtens Capacitet, endeel af Sprogets Fuldkommenhed. Begge Parter savnes her i Henseende til den store Romer, som Autor har taget sig for at imitere; Thi her fattes Ovidii Geist, her fattes ogsaa det Latinske Sprogs Riighed. Thi vi, saa vel som vore Naboer, maa pukke med vort Sprog saa meget som vi ville, saa finde vi dog en Fattigdom, naar vi enten imitere eller oversætte Græske eller Latinske Poëter, hvilke Sproget giver den Fordeel, at de af en halv snees Epithesis kand udvælge det beqvemmeste; Thi Author har ikke understaaet sig med endeel af vore Poëter at bruge enten opdigtede eller af Brug komne Ord, hvorved et Skrift giøres uforstaaeligt. Ja, saasom den, hvis Fodspor han stræber at træde, berømmes ikke mindre af letflydende end af søde og ziirlige Vers, som man kan læse med Magelighed uden commentarier, og dog med Forundring, saa har Autor, saa meget som mueligt er, rettet sig derefter, og søgt at treffe en Middel-Vey mellem Bordings Simplicitet og Philedors Høytravenhed, begge store Poëter, men endda større, hvis den ene havde giort sig meer og den anden mindre Umag. Den første kan undskyldes derved, at han har mestendeels skrevet lystige Materier, hvortil ikke udfordres saadan høy Geist som til Heroiske Vers. Den sidste, maaskee, deraf, at saasom Heros Poëmatis er en spansk Herremand, har han holdt fornøden at gaae frem med spanske Trin: Thi, naar jeg tager ud af Verket Solens Op- og Nedgang, skiønt altid udi nye Klæde-Dragt, item Morgenrødens tappisserede Cabinetter og Safran Senge-Gardiner, saa gaaer udaf sex Deele den siette bort. Konsten er, at treffe saadan Middel-Vey, hvorudi, om vor Autor ingen Lykke har haft, har han dog stræbet at forsøge, hvor nær han kunde komme den store Romerske Poët, hvilket ikke kan udlegges ham til Hofmod; Thi ingen, som vil øve sig udi at giøre et Skilderie, lastes derudaf, at han ud-copierer det beste.




H1:Den første Bog.

I:holberg2002112603
T:Den 1. Fabel.
TOC:<num>Fab. 1.</num>Om den Tid da Dyrene kand tale.
U:Om den Tiid da Dyrene kunde tale.
F:Jeg, som mod Mennesker og Verdens onde Sæder

Jeg, som mod Mennesker og Verdens onde Sæder
Udtømmet har min Geist, om Dyr og Planter qvæder.
Min Luth omstemmed er, gir sød og liflig Klang,
Jeg skurred, hvined før, nu qvæder Elskovs Sang.
Jeg gaaer fra Stæder bort, og eensom Skove søger,
Min matte Geist blant Dyr og Træer ikkun spøger,
Min spidse Pen jeg skier paa anden Maade om,
Poeter tryggest er, som gaaer i Barendom.
Den store Phoebi Søn, som Veyen mig bereder,
Om Folks Omskabelse til Dyr og Fugle qvæder.
Jeg siunger over det, som meere selsomt er,
Om Besters Dannelse til store Mennesker.
I gamle Dage for Saturni gyldne Alder,
Før Stæder stiftedes, som man Regiering kalder,
Før Riis man flettede, før Kag oprettet blev,
Før man i haarde Staal og Marmor Love skrev,  <note>Poena metusqve aberant, nec verba minantia fixo // Ære ligabantur.</note>
Før man Metall og Steen begyndte at skattere,
Før Prisen faldt paa Dyd, og Guld blev agtet mere,
Førend GUds Billede blev usel Jordklimps Træl,
Og man for Høyhed, Rang opofred Liv og Siel;
Førend man Slotte saae med Taarned-mured Stæder,
Som vel hos Verdens Børn Zirat for Jorden heeder,
Men dog som Bylder paa et Legem agtes kand,
Os breider Vellyst, Frygt og unaturlig Stand;
Før man saae Mennesker om mit og dit at tviste,
Førend Astræa sig fra Jorden maatte liste;  <note>ad superos Astræa recessit.</note>
Da Hyrde-Levned kun paa Jorden havde Sted,
Og Marken eene med Naturens Ziir var klæd,
Førend man foretog med hvasse Plov at bore
Igiennem Jordens Rygg, og den med Harven saare,
Før skarpen Spade-Jern i Jordens Muld og Sand
Blev trykked ned udaf den kroged Agermand;
Før ranke Træer blev fældt om i grønne Skove,  <note>Nondum cæsa suis, peregrinum ut viseret orbem, // Montibus in liqvidas pinus descenderat undas, // Nullum mortales præter sua litora norant.</note>
For over Havet sig med Mennesker at vove;
Hvert Lands Indbygger kun sin egen Strandbred saae,
Og Reyse-Feber ey var Verden kommen paa;
Da hver sig nøye lod allene med sin Mage,
Hyrdindens Attraae kun var Hyrden at behage;
Da man paa Ja og Ney hinanden troed lett,
Og Hænders Rekkelse var meer end Vexel-Rett:
See, da jeg finder Dyr at have kunnet tale.
En Ørn til anden Ørn, en Svale til en Svale
Sin Elskov eene ey, sin Vrede, Sorg og Fryd
Tilkiende gav ved Skrig og ved et qvidrend Lyd;
Et Esel ey sin Tarv alleene ved at skryde,
Ved logrend Svands en Hund sit Venskab at tilbyde;
En Hest ey eene ved sin Vrinsken, stampend Fod
Sin stridbar Fyrighed, sit Hierte vise lod;
En Bremse eene ey sin Attraae ved at snurre,
En Turtel-Due kun sin Sorrig ved at kurre,
En Nattergal ved Sang, skiønt paa adskillig Viis,
Ey eene breded ud det yndig Foraars-Priis;
Men hvert et Dyr, hver Fugl, hvert Træ, hvad laae paa Hierte,
Sin Elskov, sin Foragt, sin Glæde, Sorg og Smerte,
Sin Koldhed og sin Ild forklarede med Ord,
Saa intet indtil Træe umælend var paa Jord.
En Løve taled om sin Magt med anden Løve,
En Ulv med anden Ulv da raadslog om at røve,
Et Træ, en Plante da beklagede i Sang,
At Himlen havde dem betaget Flugt og Gang.
For andre Fugle da en Ørn, en Høg, en Glente
Prædikkede med Ord om voldsom Regimente.
En Nattergal i Sang da prised Myrens Dyd,
En Myre talede om Nattergalens Lyd.
En Rev dicterede i konstig, zirlig Tale
Paa Høi, i Skov, i Lund Præcepta om Morale,
Og vised andre Dyr heel grundig og med Flid
Vey til Forfremmelse og Høyhed samme Tid.
En Gaas fortaalte Nyt til Fuglene paa Vandet,
Søe-Tidend gav igien til Dyrene paa Landet,
Ved Løgn, ved Sandhed nu fortiente Straf, nu Tak;
Løs Tale derfor man da kaldte Gaase-Snak.
Om Skaden jeg i sær i gamle Skrifter læser,
At den har dræbet Dyr med lange Parentheser,
Dens Mund løb som et Hiul, den kunde tale meer,
End nu blant Mennesker den lærdeste Barbeer.
Kort, hvert et Dyr, hver Fisk, hver Fugl, hvert Træ, hver Plante
Ved Talen giorde Pagt, til Venskab sig forbandte,
Erklærede nu Krig, nu slutted Forbund, Fred,
Udtrykkede med Ord nu Had, nu Kierlighed .
Priapus, Flora, Pan, Sylvanus da jeg finder
Af dennem dyrked mest blant Guder og Gudinder;
Den store Skov-Gud Pan de ærede i sær,
Han var blant dennem, som blant Hyrder Jupiter.
Men slige Tider dog for Dyr ey vared længe;
Thi Jupiter fornam Skov-Guder sig at mænge
For sterkt med Myndighed i Verdens Herredom,
Indskrænkte deres Magt, ja gandske stødte om,
I det paa Planter, Dyr og Fugl han Tømme lagde,
En evig Tausheds Dom i Ivrighed afsagde,
Saa Skov-Veltalenhed forvandlet blev til Lyd.
Dog tabte Dyret ey med Maalet all sin Dyd:
Man Ædelhiertighed hos Løven endnu finder,
Til Troe, Oprigtighed en Hund sig og forbinder,
En Elephant som Muur staaer endnu udi Strid,
En Myre endnu seer paa den tilkommen Tid,
Den søde Nattergal For-Aarets Priis udsiunger
Den mindste Fugl med Flid opklækker sine Unger,
Ja en umælend Rev er endnu en Statist,
Sig teer i Skov og Lund en fiin Machiavellist.
En tyk Formørkelse dog Maalets Tab opvækker,
Saa man ey Lærdom meer af Dyrets Sæder trækker.
Man kand ey skrive meer om Skovens Zirlighed,
Om Dyrets Politie i Orlog og i Fred.
Man deeler saadan Tid i fire store Alder:
En Guld-, en Sølv-, en Jern-, og sidste Leer- man kalder.
I første Alder var i Skoven Eenighed,
Man vidste Forskiel ey imellem Krig og Fred.
Men i Sølv-Alderen begyndte sig at snige  <note> - - Subiit argentea proles, // Auro deterior, fulvo pretiosior ære.</note>
Had, Avind, Svig og List og hemmelige Krige,
Saa man Naturens Lov ey nøye tog i agt,
Cupido øved' og sin Tyrannie og Magt.






I:holberg2002112604
T:Den 2. Fabel.
TOC:<num>Fab. 2.</num>Om Eegen Drys, hans Kierlighed til Nive og Forvandling.
U:Om Drys, samt hans Kierlighed og Forvandling.
F:Den Elskov, som jeg først maa i min Sang beskrive

Den Elskov, som jeg først maa i min Sang beskrive,  <note>Primus amor Phoebi &c.</note>
Optændtes i en Skov imellem Drys og Nive.
Gudinden Flora der gav Hierter første Saar,
Og ved den Leylighed Drys anden Skabning faaer.
I det frugtbare Land, hvor Nilus prægtigst flyder,
I dybe Render sig i Middel-Hav udgyder,
Man fordum saae en Skov, som Lind og Ege bar,
Og af Skov-Guden Pan til Sæde udvalt var.
Af høye Aske, som mod Himlens Skyer rekke,  <note> - - non Chaonis abfuit arbor, // Non nemus Heliadum, non frondibus esculus altis, // Nec tiliæ molle &c.</note>
Af Vidie Træer, som ved Aabred sig udstrække,
Af Bøg, af ranke Piil, uknuded Fyrre-Træe
Man der i Hobetal at blomstre kunde see.
Den evig grønne Bur, den dobbelt-farved Myrte,
De laadne Grane, som haaragtig Toppe førte,
Den seyerrige Palm, den sterke, haarde Eg,
Det kydske Laurbærtræ, som kroner Kamp og Leeg,  <note>Innuba laurus.</note>
Den bøyelige Birk, de bløde, kielne Linde
Man udi Daphne Skov i Mængde kunde finde,
Den kostbar Ceder, det vellugtend Enbær-Træ,
Den grædende Cypress, som tegner Sorg og Væ,  <note>Cypress bruges i Sorg. // - - - - Lugebere nobis, // Lugebis alios, aderisqve dolentibus.</note>
Den Viinqvist-klædde Elm, den krybende Vedbene,  <note>Flexipedes hederæ & amictæ vitibus ulmi.</note>
Samt Have-Træer med af Frugter krumme Grene;
Alt denne prægtig Skov var falden udi Lod,
Den kroned var udaf Natur med Overflod.
Af onde Planter, som af Neller, Colloqvinter,
Var ikkun ringe Tal, men Liljer, Hyacinther
I saadan Overflod, som Havet Draaber Vand, <note>- - qvot messis aristas, // Sylva gerit frondes, ejectas litus arenas.</note>
Som Skov gir Løv, som Eng gir Græs, og Strandbred Sand.
Min Pen er alt for sløv, udførlig alt at skrive,
Paa Daphnes Herlighed en fuld Afridsning give.
Hvert Træ var dannet af Naturen uden Meen,
Og over Skyerne udstrakte Top og Green.
Men Drys og Nive dog var Skovens Ziir og Hæder,
De stod blant andre Træer, som Taarn i høye Stæder,
Som Hoved-Diamant indsluttet i en Ring
Blant andre Steene, som er fæstede omkring.
Sylvanus havde Drys blant alle Træ'r udkaaret;
Naar af en yndig Møe og Nymphe han var saared,
I Tusmørk, Dagbræk sit af Elskov sydend Blod
Han ofte kølede ved samme Træes Rod.
Da saadant kundbart blev for Planternes Gudinde,
Hun pønsede paa Hevn, paa Svig mod Drys at spinde,
Skiønt Træet ene var uskyldigt Instrument,
Skov-Guden havde kun til Skiul og Skygge tient.
Hun til Cupido løb, sig kasted for hans Fødder,
Hun sagde: Vinged Gud! Hevngierrighed mig nøder
Din Hielp at søge, spænd din Bue op med Iil,
Skyd i den stolte Drys en brændend Elskovs-Piil.
Jeg skal for dig en Krands af gule Blomster flette,
I Nymphers Urtegaard dig Dørre aabne sætte;
I Hyacinthers og i Liljers Purpur-Sal
Ved yndig Tusmørk du af mig indføres skal.
I Jomfru-Lund jeg Led ey meer for dig skal lukke,
Hvert Gierde, Plankeværk skal aaben staae og bukke.
Cupido af de Ord en blusend Farve fik,
Gudinden trøsted med et Smiil og yndigt Nik,
Sin Bue spændte op med mild og villig Mine:
En Piil man hørte strax i tynde Luft at hvine,
Som giennem haarde Bark og Træ til Marven drev.
Drys derved stønnede, og strax anstukken blev.
Thi intet Hierte er saa stivt, saa sterkt omgierdet,
Ej Siel med Staal-Natur og Flinte-Harnisk hærdet,
Hvor den jo trænger ind. Hvert Hiertes isned Søe
Ved mindste Bueskud maa løsne sig og tøe.
Her tændtes Elskov strax til Nabo-Egen Nive.
Drys ønsked sukkende til liden Busk at blive,
Som stod ved Nives Rod. Han selv var ey saa nær,
At han den kunde naae, som ham var eene kiær.
Ved Vindens Hielp man saae ham Grenene at strække,
Og i Forhaabning var sin Nive tidt at række;
Men Vinden, hvoraf han til Nive bøyed blev,
Den Vind hans Nive og tilbage fra ham drev.
Ach Himmel! sagde han med Graad og hule Sukke,
Saa tidt jeg stræber mig imod min Skat at bukke,
Saa tidt den viger bort. O hvilket Tyrannie,
Som til Fortvivlelse, til grummest Raserie
En Elskovs-brændend Siel forlystes ved at drive!
Stat stil et Øyeblik, o allerskiønnest Nive!
Den, jeg har kier, mig flyer, mig teer Foragt og Had.
Tilsted, om ey en Green, saa dog et lidet Blad,
En liden Knop at jeg et lædskend Kys maa give.
Hun syntes af hans Suk omsider rørt at blive,
Sig stundum vendede mod sit forliebte Træ,
For det at trøste med et venligt Kys. Men see!
Hvad skeede? Nive sig tre gange mod ham strakte,
Tre gange hendes Kys han syntes at foragte.
Sligt Nive smertede. Hun sagde: Nu jeg seer
Din sminked Kierlighed. Du skuffer mig ey meer.
Drys raabte overlydt: jeg Himlens Domme kiender,
Jeg smægtes udaf Tørst, mig selv fra Kilden vender,
Jeg tæres udaf Ild, en kiølig Skygge naaer,
Jeg seer min Frelse; men jeg selv tilbage gaaer.
Stat, skiønne Nive, stat end eengang for mig stille,
Din Drys skal aldrig meer saaledes med dig spille.
Hun atter bøyede sig til ham, tilbød Fred,
Drys atter veeg igien som af Koldsindighed.
Han havde Vindens Drift tilforn kun agtet føye,
Men, naar man elsker, man betragter alting nøye,
Han med Fortvivlels nu og med Forundring seer
Som et Mirakel hvad som dog hver Time skeer.
Det ædle Eege-Træ man saae af Sorg forsvinde,
Og yppig Vædske af hvert Blad som Taare rinde,
Saa Jorden om dens Rod var aldrig meere vaad;
Men Nive ansaae alt som Crocodile-Graad.
Kort, Drys forsvandtes, og dens Marv blev kold og isned,
Stod uden Følelse, fortørred og bortvisned.
Den grønne Ungdom nys aftegned var; men see!
Den nu som Plante stod, den Tidens Meye-Lee,
Naar den af Alderdom mod Dødens Aften helder,
Ved Himlens afsagd Dom og Skiebnens Lov omfælder;
Hver Qvist, hver Green tog af, hver Knop, hver Blad krøb ind.
Men Nive stedse blev ved samme haarde Sind.
Dens Bark begyndte og omsider til at briste,
Saa Drys, hvis Lige man i Yndighed ey vidste,
Hvis Skiønhed Fugle nys til qvidrend Lovsang drev,
Som før var Skovens Zir, nu Skovens Vanheld blev.
Da Skovenes Monark slig Jammer fik at vide,
Han ilede did hen at redde Drys i Tide;
Men det forsilde var. Han til Undsetning kom,
Da alt fuldbyrded var Gudindens strenge Dom.
Ved denne Hendelse du dog ey Siel skal tabe,
Han sagde; Jeg vil dig til Menneske omskabe.
Strax skeede det, som man kand moxen ikke troe,
At alle Greene sig foreenede til to,
Som tvende Arme sig mod Nabo-Egen strakte.
Sligt stor Forundring hos de andre Dyr opvakte.
En mindre Green til Haand, en Qvist til Finger blev,
Og Træets Stamme sig i tvende Parter rev,
Fik anden Skikkelse, og dannedes til Fødder,
Det Tæer, Nægle blev, som før var Træets Rødder,
Dens Top til Hoved gik, og Bladene til Haar.
I Steden for et Træ en Mand i Skoven staaer,
Som strax fra Træer sig til Mennesker begiver,
Og for sin Skabning høyt af dem anseet bliver,
Er sat i Værdighed, og dyrket som en Gud.
Adskillig store Folk i Verden spirer ud
Af denne skiønne Eeg, Statister, Generaler,
Raads-Herrer, Syndici, Abbeder, Cardinaler.
De fra et Æres Trin til andet stedse gaaer,
Og af Stam-Faderen ved Fødslen dette faaer,
At lidt træagtige de undertiden ere:
De ingen Frugter, men alleene Blade bære,
Med deres Skygge dog og Greene dekke kand
Smaa andre kloge Folk af ringe, fattig Stand.








I:holberg2002112605
T:Den 3. Fabel
TOC:<num>Fab. 3.</num>Om Eegindens Nives og Hyrdens Tityri Fald og Forvandling.
U:Om Nives og Hyrdens Tityri Fald og Forvandling.
F:Ved dette store Mord Gudindens Hevn blev mætted

Ved dette store Mord Gudindens Hevn blev mætted,
Det, som hun haded mest, af Skoven var udsletted,
Dog sminked Ansigt tog, saae høyt bedrøved ud,
Hun bange var for Hevn, hun frygted' Skovens Gud.
Hun sagde: borte er vor Skovs Zirat og Smykke!
Og Aarsag foregav til saadan stor Ulykke,
At den til ublue Skiul Sylvano havde tient,
Og derfor store Pan til Vrede havde tændt.
Det er kun ringe Sag for en forslagen Qvinde
Paa Ærmet hvidt for sort lettroend Mænd at binde:
Her Floræ sminked Snak Sylvanum overvandt,
I sær som den med Suk og Medynk var beblandt.
Men ingen Qvinde dog til evig Tid kand tie;
Hvor længe man dem seer med knytted Tunger bie,
Saa Tausheds Baand blir brudt, de skiulte Ting maa ud,
Som ved indprented Lov og ved Naturens Bud.
Thi kunde denne List ey længer skiuled blive,
Hun selv sig aabnede for Ege-Træet Nive,
Fortaalte Aarsag til det store Sørgespill.
Men Ravnen paa et Træ stod, rakte Øre til,
Et Ord ey falde lod paa Jorden af den Tale,
Men nøye merked' alt fra Hoved indtil Hale.
Han til Sylvanum fløy, det store Sørge-Spill
Fortaalte tydelig, og lagde meere til.
Strax dette hidsede Skov-Førsten op til Vrede,
Han sagde: hvilket Træ mig meere vil tilbede?
Hver Eeg, hver Piil, hver Bøg, hver Ceder, Fyrr og Gran
Bespotte vil mit Navn end for den store Pan.
Ey mindste Torne-Busk vil mig herefter dyrke,  <note>- - Qvis numen adoret // Præterea?  Aut supplex aris imponat honorem?</note>
En Nelle raabe vil: hvor er Sylvani Styrke?
Hvor er hans Herredom? hvor er hans store Magt?
Hvis jeg ved blodig Hevn ey sletter den Foragt.
Ret som en stridbar Hest, naar snorrend Tromme røres,  <note>Ut fremit acer eqvus, cum bellicus ære canoro // Signa dedit tubicen, pugnæqve assumit amorem.</note>
Feldt-Herren giver Tegn, og Strids-Basunen høres,
Af Vrede vrinskende med skummend Bidsel staaer,
Og med Jern-saaled Fod af Jorden Echo slaaer:
Saa dette Skovens Gud til Bitterhed optændte.
Af Fyrighed til Krig og blodig Hevn han brændte.
Han sagde fnysend: Jeg skal til Plutonem gaae,
De sorte Geister jeg til Hevn bevæge maa.
Afgrundens Søstre med de æddergiftig Orme
Opirres maa til Mord, og mod Gudinden storme.
Den sorte Konge selv, den fæle Natte-Gud
De grumme Furier for mig skal løse ud,
Det mørke Rige skal af Hevn og Vrede hvine,
Og saae i Skoven Mord, Ulykke, dobbel Pine,
Thi enkel Hevn og Straf mit Sind ey mættes med,
Men to Ulykker maa paa Flora regne ned.
Jeg Helveds Furier til Daphne Skov indstævner.
Jeg en Misgierning giør, og en Misgierning hevner,  <note>Ulciscor facioqve nefas.</note>
Jeg straffer, ypper selv en uretfærdig Krig;
Jeg legger Last til Last, jeg legger Lig til Lig.
Han derpaa hente lod en høy-veltalend Skade,
Og sagde: Kitta, hør, du dig til Ambassade
I Hast berede maa, flyv til det mørke Sted,
Bevæg Alecto med din Høy-Veltalenhed,
At komme mig til Hielp, den store Spot udslette,
Som mig tilføyed er. Siig hende ogsaa dette,
At Floræ Øyesteen den stolte Nive er,
At Tityrus hun har blant alle Hyrder kier.
Bed hende Tityrum til Raserie at drive,
At irre ham til Mord mod Egetræet Nive,
Paa det tillige med han selv omkomme maa,
Og Flora paa een Tid et dobbelt Saar kand faae.
Strax Kitta ferdig er, udstrækker sine Vinger,
Sit Legem hæver, og sig udi Luften svinger,
Som balearisk Piil fløy over Acheron,
Den giftig stinkend Styx og sydend Phlegeton.
Blant fæle Aander og Plutonis Undersaatter
Han endelig blev vaer Alecto, Nattens Dotter,
Som blant Eumenides seer aller fælest ud;
For hende skielver selv den mørke Boligs Gud.
De andre Furier, Tisiphone, Megære,
Skiønt hendes Søstre, dog for hende bange ere.
Skræk, Mord, Fortvivlelse i Panden tegnet staaer,
Hug-Orme, Slanger hun i Steden har for Haar.
Hevngierrighed er malt paa begge blege Kinde,
Man seer den grønne Gift af skarpe Øyne rinde.
Hun til Drabanter har Beængstelse og Nød,  <note> - - Luctus comitatur euntem, // Et pavor & terror, trepidoqve insania vultu.</note>
Skrek, Hevn, Forbittrelse, Fortvivlelse og Død.
Sylvani Sendebud strax Nattens Dotter kiender,
Sit fæle Ansigt til den skielvend Kitta vender,
Som da berettede med stor Veltalenhed
Sin Tarv og Ærend saa paa dette mørke Sted:
Hør du, som sorte Nat med Acheron har fødet,
Som til at stifte Ondt dig aldrig haver nødet,
Hør, o Gudinde, du som Folk med Blindhed slaaer,
Du som i Verden Mord, Ulykke, Avind saaer,
Som Broder nøder mod en Broder Sverd at trække,
Som kand Forældre selv til Strid mod Børn opvække,
Som sløyffer Stad og Muur, forstyrrer Lande-Fred,
Adsplider Forbund, som beseglet er med Eed!
At stifte Uheld er jo dig til ingen Byrde,
Driv defor Tityrum, Gudindens Floræ Hyrde,
Driv ham at hugge om Gudindens kiere Træe;
Du derved stifte kand paa eengang dobbelt Væ.
Alecto, som til Mord sig aldrig lader drive,
Af Skadens Tale man saae meer opmuntred blive;
Thi end blant Mennesker fast ingen funden er,
Som i Veltalenhed kom denne Skade nær.
Pericles, Tullius med Tale-Konst maa bramme,
Men Skaden giorde dem dog lettelig til skamme;
Han var i Daphne Skov blant Fugle, Dyr og Træer
I sin Tid meer i Agt, end de blant Mennesker.
Man brugte Skaderne i Skoven til Legater,
De slutted mellem Dyr og Guder selv Tractater;
For alle Skader dog vor Kitta Prisen bar,
Som Cicero i Rom, han udi Skoven var.
Men Kitta havde ey sin Tale før til Ende,
Før man Alecto saae mod Lyset sig at vende,
Og heel stiltiende fra mørke Bolig flye,
Bedekket af en tyk og hæslig Natte-Skye.
Hun hvilede ey, før hun kom til Hyrdens Bolig,
Hvor hun fandt Tityrum at sove tryg og rolig.
Da en af Slangerne krøb ind i Hyrdens Barm,
Som fyldte Hiertet op med Bitterhed og Harm.
Den sorrigfulde Drys i Søvne stod for Øye,
Og syntes ham til Hevn mod Floræ Eeg at bøye.
Han strax af Giften Lyst til Mord mod Nive fik,
I Søvne hvide Skum ham udaf Munden gik.
Han sprang af Sengen op, tog heftig til at løbe,
Ret ligesom en Top, der drives af en Svøbe.  <note>Ceu qvondam torto volitans sub verbere turbo.</note>
Den skarpe Morder-Øx han udi Haanden fik,
Af Vrede skummende i Skoven dermed gik,
Ey standsende, før han kom nær til Eegen Nive,
Da hæved Morder-Arm for Bane-Saar at give.
Hvad har, o Tityre, ophidset dig til Mord?
Hun sagde skielvende. Han svared ey et Ord,
Men hæved hvasse Øx, og hugg med begge Hænder.
Hun skreg: hvad Furie til Vrede dig optænder?
Skal Floræ Eeg da døe ved Floræ Hyrdes Haand? 
Ach! Meloboei Søn blir Nives Banemand!
Hold inde, Tityre; betænk, du foretager
Det, din Gudinde mest af alle Ting mishager.
Du iler til dit Fald; Min Død blir jo din Død.
Da sukked han, som den, sin Gierning alt fortrød,
Mod Jorden Øyne slog, sin Morder-Øx lod falde.
Alecto dog igien opirrede hans Galde,
Til ny Forbittrelse og Vrede Hyrden drev,
At han meer hærdedes og meere rasend blev,
Tar Øxen op igien med nye og dobbel Iver,
Og dødelige Saar i Træets Stamme giver.
Ved hvert et Hugg et Suk den halv-død Nive gav;
Men det bevægede ham ey at lade af.
De andre Træer, som slig Gierning saae og hørte,
Da zittrede af Skrek, og alle Blade rørte,
Hver Fugl i Luften stil med strakte Vinger stod,
Med stor Forskrekkelse saae rinde Nives Blod.
Alt, hvad som qvidred nys, da stod med knytted Tunge,
Hver Lærke, Nattergal blev taus, holdt op at siunge,
Ja Nilus-Strømmen selv af Skrek sig hæved op,
Og overskylled Gran samt Piil og Ceder-Top.
Den heele Skov blev stum, de zitrend frygtsom Bryste
For Lyd og Klage-Skrig kun tause Suk udøste.
Ret som naar Norden, Frost Søe, Mark og Vange slaaer,
Da alt, hvad spilled nys, som uden Aande staaer,
All Lyd blir qvalt, man hør ey Vinden meer at knurre,
Det nyelig vrede Hav blir taus, og ey tør murre:
Saa Liv og Følelse det fæle Syn betar,  <note>- - gemitu sic qvisqve latenti // Non ausus timuisse palam; vox nulla dolori // Credita.</note>
Hver frygtsom er, men ey tør frygte aabenbar.
Da Nive raabte: hielp dit kiere Træ, Gudinde!
Alecto dog blev ved vor Hyrde at forblinde,
Saa Suk og Klage ham ophidsede kun meer,
Han ey aflader, før han Nive falde seer.
Da, for at redde Liv, han gaaer et Trin til Side;
Men Vestenvinden, som slig Vold ey kunde lide,
Af Vrede hvinende afsagde Hyrdens Dom,
Saa Nive med sit Fald og fælded Hyrden om.
Det store dobbelt Mord Alectos Hierte glæder,
Hun sig opskiørter, til Hiemreysen sig bereder,
Sin Slange-giftig Krop i Luften svinger hen,
Til sorte Bolig kom i Øyeblik igien.
Men Demogorgons Søn i Hiertet blev bedrøved,
At see den hellig Skov sin største Ziir berøved.
Han sagde: hvad kand dog imodstaae Skiebnens Dom?
Men de ey raadne skal. Jeg dem vil støbe om.
Af begge Døde jeg et levend Dyr vil danne,
Som for sit Afkom Vey til Herlighed skal bane.
Strax Nive, Tityrus fik Liv igien, stod op,
Og tvende Legemer løb sammen til een Krop.  <note>- - - mista duorum // Corpora junguntur, faciesqve induitur illis // Una. - - -</note>
Hvad dobbelt var blev eet. Den døde Nives Rødder
Foreenede sig med den døde Hyrdes Fødder.
Alt blev ukiendeligt, en anden Form og Skik
Ved saadan Hendelse og Sammensmeltning fik.
Træ, Saft med Kiød og Blod man saae sig at foreene,
Negl, Fingre, Hænder, Arm med Knoppe, Qviste, Grene,
Med Blade Hoved-Haar, og Hovedet med Top;
Den haarde Bark blev Hud, og Stammen gik til Krop.
Sligt aldrig før var seed i Skoven nogensinde.
Af tvende Døde her udspirede en Qvinde,
Af hvilken stammer ned en selsom Qvinde-Art,
Som attraaer alting, og forkaste alting snart,
Som i et Øyeblik for ingen Ting kand græde,
I andet Øyeblik for intet sig kand glæde,
Som Flod og Ebbe nu sig hæver, nu gaaer ned,
Og kun bestandig er i Ubestandighed.
Saa, naar man Qvinder seer, som ingen kand beskrive,
De da en Samling er af Tityrus og Nive,
En Sammensmeltning af et rasend Menneske 
Samt en koldsindig Eeg, et koldt sagtmodigt Træ.
Deslige Lader man hos Mænd kand ogsaa finde;
Men de udspirer og af samme selsom Qvinde.
Hvert Menneske, som har deslige Flygtighed,
Er Locris Plante, og af hende stiger ned.




 


 

I:holberg2002112606
T:Den 4. Fabel.
TOC:<num>Fab. 4.</num>Om Cokkyks eller Gøgens Misgierning, saa og hvorledes han straffes og forvandles.
U:Om Cokkyx eller Gøgens Brøde, saa og hvorledes han straffes og forvandles.
F:I Skovens Middelpunct Fru Fama haver Sæde

I Skovens Middelpunct Fru Fama haver Sæde.  <note>Orbe locus medio est inter terrasqve fretumqve. // Fama tenet, summaqve domum sibi legit in arce &c.</note>
Fra Slottet Gange hen til alle Steder lede.
Der alting aabet staaer, ey findes mindste Skiul,
Igiennem Veg og Loft gaaer tusind Spræk og Hull.
Det hele Slot bestaaer af tynd og klingrend Kobber,
Tilbage driver Røst, gir Giensvar, naar man raaber.
Den stumme Hvile der ey haver mindste Sted;
Der aldrig gives Lyd og Rum til Roelighed.
Dog ey saa megen Raab man hør, som sagte Snurren,
Som ligner Elvefald og langt fra Havets Murren.
Man i Forstuerne Almue vrimle seer,
Som siger alt, hvad skeer, og hvad som ikke skeer,
Hvis Tale er af Løgn og Sandt en Sammenblanding;
Til alle Tidender skeer Tilleg og Forandring.
Fra en til anden som en Sneebold Talen gaaer,
Jo meer den veltes frem, jo meer den Kræfter faaer.
Om Slottet svermer Sorg og overvættes Glæde,  <note>Illic credulitas, illic temerarius error // Vanaqve lætitia est, consternatiqve timores, // Seditioqve repens, dubioqve auctore susurri, // Et qvid in cælo rerum pelagoqve geratur.</note>
Man hører nogle lee, man hører andre græde;
En uvis Mummel, nu om Krig, og nu om Fred,
Som reyser sig af Haab, af Frygt, Lettroenhed;
Oprørisk dristig Snak, tit falsk, dog udi Orden,
Om hvad i Himlen skeer, paa Havet og paa Jorden,
Som dette vinged Dyr og Lynild-løbend Bud
I klingrend Sølv-Trompet i Verden blæser ud.
Den tusind-munded Fugl sig stilled for Gudinden,
Der sad i grønne Lund med Haanden under Kinden,
Sig mætted med den List, hun havde spillet nys
Ved Vinge-Gudens Hielp mod Eege-Træet Drys.
Der dette Sørge-Spill til hende Fama sagde,
Og efter Vane af sit eget dertil lagde,
Fløy derpaa ilig bort med Lynild Hastighed,
At spørge, føre Nyt paa og til anden Sted.
Sligt var et Tordenslag for Planternes Gudinde,
Man hørte hule Suk, man Øynene saae rinde,
Som Strømme Taarene paa hvide Kinder rand,  <note>Herudaf kand sees, at de fare vild, som holde for, at Guder og Gudinder ikke græde. Venus selv har ikke været fri derfor. // Tristior & lachrymis oculos suffusa nitentes, // Alloqvitur Venus.</note>
Ja som af Klippen gaaer om Høsten sorte Vand.
Jeg kand ey selv, jeg maa, o Musa, dig umage,
At føre frem i Sang Gudindens bittre Klage.
Siig ubesværged frem, stem op, Calliope!
Opregn mig Ord for Ord Gudindens Klagevæ.
Saa faldte hendes Ord, beblandt med Suk og Hikke:
Hør, I Gudinder, hør, I Parcæ, som beskikke,
Hvor længe Mennesker paa Jorden leve maa,
Og sætte Grendser, som man ey bør overgaae!
Hvad Herlighed er det for Guder og Gudinder,
At man til evig Tiid at leve dem forbinder?
For en bedrøvet Siel en Trøst i Sorgen er,
At Tenen hæves, og man Leve-Traaden skiær,
At Somren blomstres ud, og man seer Alderdommen
Med Dødens Vinter-Iis til Trøst at være kommen,
Og man blir fælded om af Tidens Meye-Lee, 
Med Sorgen graves ned i Jordens mørke Blee.
Hvi os til evig Tid skal Sorg og Modgang tære?  <note>Nec finire licet tantos mihi morte dolores; // Sed nocet esse deam, præclusaqve janua leti.</note>
Hvi ene Guders Traad vil Atropos ey skiære?
Os Skiebnen tager ud af Dødeliges Tal,
Paa det vi plages kun, men ey husvales skal.
En Dødelig kand med et Stød af Morder-Klinge
Forløse ængsted Siel, og udaf Lænker bringe.
Her skummes udaf Angst mit Pine-fulde Blod
Jeg ønsker Døden, men min Skiebne staar imod.
Jeg har ey Aarsag til at leve, maa dog leve.
For Øyne disse to vil Dag og Nat mig svæve.
Med enkel Plage ey min Skiebne nøyes kand,
Undtagen Tityrus blir Nives Banemand,
Undtagen Tityrum mod Nive man opegger,
Og Nive Tityrum tillige ødelegger.
Hvo udi Troeskab vel, i Skiønhed, i Forstand
Mod Meliboei Søn i Skoven lignes kand?
Hvor anden Tityrum skal Flora meere finde,
Der, før man gyldne Soel paa Horizont saae rinde,
Før Morgenrødens Skin, naar Træ, naar Fugl end sov,
Med Strenge-Leeg og Sang udbredede min Lov?
Men det er ikke nok, jeg mistede min Hyrde,
Mig Skiebnen legger til en Byrde anden Byrde,
En Sorg til anden Sorg, en Nød til anden Nød,
Et Saar til andet Saar, en Død til anden Død.
To Sørge-Stykker man paa eengang med mig spiller,
Med to Klenodier man mig paa eengang skiller,
Mig og berøves maa mit yndigt kiere Træ,
Ja jeg ved Hyrdens Haand maa Nive myrded see.
O Dapne Skov, som nys var al min Lyst og Glæde,
See, jeg dig vender Rygg, dig meer vil ey betræde,
Dig som vanhellig flyer. Forbandet evig vær!
For Ceder Tornebusk, for Lilier Neller bær!
Du, som tilforne var Gudinders, Guders Sæde,
Bliv til en Udørk, bliv til giftig Slangers Rede.
I dig ey længer Trøst, Fornøyelse jeg seer;
Min Soel jo dales ned, min Nive er ey meer.
Den Hierte har som Staal, hvis Øyne ikke rinder,
Natur som Tiger, der sig ey bevæged finder
Af saadan Klagesang. Men Gøgen paa et Træ,
Da andre Fugle stod nedslagne, raabte Væ,
Gudinden spottede, og loe af hendes Tale;
Da vaagned Flora op som af en Søvn og Dvale,
Da Sorg forvandled blev til Hevn og Bitterhed,
Da Sindet munter blev, som før var slaged ned.
Tilsted ey, Jupiter! hun skreg med Suk og Taare,
At denne Cokkyx skal ustraffed Flora daare;
Tilsted ey, at jeg blir til Fabel, Eventyr,
Til en foragted Ting blant Træer, Fugle, Dyr.
Slig Klage Vinden strax til Jupiter henførte.
Monarchens Hierte af Medlidenhed sig rørte,
Han af Olympi Top en Torden-Straale skiød,
Hvoraf den Spotte-Fugl til Jorden styrted død.
De andre Fugle saae slig Fald med Hierte-Glæde;
Thi Gøgen lister sig i andre Fugles Rede,
Og der Sædvane har at legge Unger ud,
Skiønt saadant strider mod Skov-Gudens Lov og Bud.
Man har ved strenge Bud slig Idræt søgt at hemme;
Men Gøgen sin Natur dog ey har kundet glemme.
Jo flere Love Pan i Skov og Lunde skrev,
Jo mere Gøgen til den Synd ophidsed blev.
Thi mange muntres op til Laster og Udyder,
Just fordi Øvrighed dem strengelig forbyder.
Saa det og Gøgen gik, derfore andre Dyr
Sig frydede at see udrødded Skovens Tyr.
Sylvanus derimod opirred blev til Vrede;
Han sagde: Gøgen jeg vil andet Liv berede.
Han ey forraadnes, ey til Spot her ligge skal;
Jeg ham forflytte vil blant Menneskernes Tal.
Strax for et Gøge-Neb, for dunet Hoved, Vinger
Brød frem veldannet Mund, et Ansigt, Haand med Finger.
Saa intet blev igien af Cokkyx forrig Stand;
Men af en Gøg stod op en skiøn velvoxen Mand,
Som strax af Skoven sig til neste Bye begiver,
Og der Adjunctus for de gamle Hyrder bliver,
Hvis Arbeyd meere ey for Alderdom gik frem,
Til Jordens Dyrkelse var bleven ubeqvem.
Man tørre Heder strax saae frugtbar Eng at blive,
Den Jord, som mavrest var, mest yppig Vext at give.
Hyrdinden udi sær sig frydede derved,
At see sin gamle Mand forhverved Roelighed,
At leve øvrig Tid i Fred foruden Møye,
Fri fra det Slaverie at tærske, saae og pløye;
Thi Cokkyx udi alt til hænde gik enhver,
Dog hialp han gamle Mænd, som billigt er, udi sær.
Hans Afkom arvet har den Dyd, og samme Sæder
Har øvet priselig end og i store Stæder,
Sig fremmed Arbeyd ey har ladet være suur,
Og ey vanslægtet har fra første Gøgs Natur.
Skiønt slig Velgierning ey de fleste Mænd befalder,
Thi til Belønning man dem Byers Tyre kalder.
Med stor Taalmodighed de lide dog den Spot,
Fremture derudi, og Folk bevise Got.










I:holberg2002112607
T:Den 5. Fabel.
TOC:<num>Fab. 5.</num>Om Skadens, Kittæ, Giæstebud og Ædderkoppens Forvandling.
U:Om Kittæ Giæstebud og Ædderkoppens Forvandling.
F:Men Cokkyks Undergang dog kunde ey udslette

Men Cokkyks Undergang dog kunde ey udslette
Gudindens Hierte-Sorg; man hørte hende trætte
Og klage bitterlig mod Himlens haarde Dom,
Hun løb blant Fugle, Dyr og Træer i Skoven om,
Beklagende sin Nød, udøsende sin Vrede.
Nu hun fortvivled, nu til Hevn sig giorde rede.
Sylvanus, sagde hun, har flettet dette Riis;
Jeg har ham mistænkt, men her fattes mig Beviis.
Jeg Speydere i Skov, i Lunde maa udstede,
Som rette Sandhed kand i denne Sag oplede;
Jeg Fugle, Træer, Dyr med Løfter lokke maa,
De allerlistigste maa mig til Haande gaae.
Da dem blant Fugle, Dyr, som vare mest bekiendte
Af Lærdom og Forstand, hun strax lod til sig hente;
En Ravn, en Høg, en Biørn, en Ørn, en Tiger, Rev
Til Skovens Vester-Kant stiltiend hun forskrev.
Hun over mindre Dyr dem Hals og Haand tilsagde,
Til Løfter Truseler som myndig Frue lagde,  <note>Minas regaliter addit.</note>
Gav Høgen Due-Jagt i Luften og paa Tag,
Og vised aaben Vey til hvert et Due-Slag.
Hun Biørnen lovede til Koe, til Hæst, til Hoppe
Fri Gang i Bondens Stald, og Ravnen døde Kroppe
At skalte med af Dyr, af Fugle, Mennesker,
Og ey tiltales af den Dødes Arvinger.
Hun Reven Under-Jagt gav over Gæs og Ænder,
I hele Bondens Gaard fri og ubundne Hænder,
At plyndre, fange, slaae og fælde alting ned,
Og uden Fare gaae med Byttet bort i Fred.
Af slige Løfter da enhver opmuntred bliver,
Forretter Floræ Sag med Nidkierhed og Iver; 
Men Alopex i List de andre overgik,
Og disse skiulte Ting i Hast for Lyset fik.
Hvor nogen talede, han spidsed listig Øre,
For Underretning om de skiulte Ting at høre.
Sex gange Solen løb sin Himmel-Bue om;
Men Alopex dog ey til Sagens Kundskab kom.
Omsider gik han til en snaksom Skade-Rede,
Hvor Skadens spæde Børn han hørte at udbrede
Den Ære, Kitta var beviist af Skovens Gud,
At af Sylvano han var brugt til Sende-Bud.
Den ene overgik den anden i at prale;
Men Reven merked alt fra Hovedet til Hale.
Midt udi Talen kom den spragled Moder hiem,
Da brød omstændelig for Lyset Sagen frem.
Hun til de glade Børn uddeelede først Gaver,
Som samled vare i de skiønne frugtbar Haver,
Hvor ved Sylvani Hielp hun yppig Forraad fandt,
Og meer i tørre Skov ey søgte Proviant.
Hun derpaa blæstes op, sig brysted som en Due,
Og sagde: Man mig skal herefter kalde Frue.
Gav Aarsag dertil i høytravend kostbar Ord,
Fortaalte Hyrdens Fald og Ege-Træets Mord.
De kiære spæde Børn sligt hørte an med Glæde,
Og bleve af den Snak, skiønt tit fortaalt, ey kiede;
Men Reven midlertid fuldførte sin Journal,
Den prented i sit Sind, og sig tilbage stial,
Løb udi Skoven om, sin Frue at oplede,
Og ved slig Tidend Vei til Velstand at berede.
Han søgte Stedet, hvor Gudinden ham forlod,
Ved liden kiølig Bæk; Der Flora endda stod
I dybe Tanker, og forventende med Smerte,
At høre det, som kun besværger Siæl og Hierte.
Hun længtes efter Nyt, at høre Tidender,
Som hidser Blodet op, til Marv og Hierte skiær.
Da Alopex sin Priis begyndte at udbrede,
For sit Gesandtskab heel stor-talend giorde rede,
Fortaalte, med hvad List han alting giennemgik,
Ved hvilke Midler han om Sagen Kundskab fik.
Da raabte Flora: O Sylvane! jeg jo tænkte,
At du allene mig den bittre Skaal iskienkte.
Jeg over hannem selv, desvær, ey Hevn kand faae;
Men Sendebudet skal min Vrede ey undgaae,
Sligt skal det heele Huus til Undergang geraade.
Hun derpaa Alopex gav Afskeed udi Naade,
Som strax paa Reysen sig til Bondens Gaard begav,
Hvor han først Bytte fik, men siden fandt sin Grav.
Tre gange Maanens Horn man fulde saae og tomme,
Af For-Aars Sæden Ax og moed Frugt at komme;
Tre gange hævedes og nedfaldt Nili Flod;
Men Flora endda ey sin Hevn fremskinne lod.
Sit blodig Forsæt hun saa længe holdt tilbage,
For en særdeles Hevn ved Leylighed at tage;
Hun i at øve den fandt endelig Behag,
Da Kitta helligholdt med Pomp sin Fødsels-Dag.
Til Ædderkoppen da hun sig i Iil begiver,
Med saadan Tale den til Morder-Gierning driver:
Hør, konstig Ædderkop! Arachnes ædle Sæd!
Den stolte Kitta her i Dag paa dette Sted,
Paa denne Ege-Green et Maaltid sig bereder
Af Markens Fædme og af Urte-Gaarders Beeder;
Lad regne grønne Gift paa spragled Rede ned,
Hør en Gudindes Bøn, styr min Hevngierrighed.
Sligt skeede. Alting nu var fuldt af Lyst og Glæde,
Og man ey andet saae i Kittæ Huus og Rede
End største Overflod, Fornøyelse og Fryd;
Man andet hørte ey end Latter, Glædes Lyd. 
Men tit i stillest Veyr, naar Fisk og Fugl sig glæder,
En mørk og hæslig Skye sig over Himlen breder,
Som skiuler klare Soel, og alting falder ud
Til Liunild, Tordenslag, til Uveyr, Regn og Slud.
Man glæder sig at see sin Velstands glimrend Stierne,
At Lykken knækker os Vellystens søde Kierne;
Men udi gulest Nød tit findes Orme-Gruus,
Den fæle Ugle tit staaer over Glædens Huus.
Saa gik det her, hvor man saae Vellyst at regiere,
Hvor man kun talede om Velstand, Agt og Ære,
Der sorte Skyer og Ulykke rede stod
At bryde ind i Huus, som vældig Strøm og Flod.
Begyndelsen blev giort paa Skadens ældste Datter;  <note>Parodie over Amphion og Niobe.</note>
Thi, da hun sidste Bid i Nebbet tog med Latter,
Hun sagde sukkende: min Teen udtvunden er,
Den hvasse Dødens Lee for Øynene jeg seer;
Mit Hierte er bespendt, jeg kann ey mere tale.
Paa disse Ord hun faldt paa Jorden ned i Dvale.
I samme Øyeblik hun fandtes død og stiv,
Og mindste Tegn ey meer til Aande var og Liv.
Den stolte Helia, Zitenes næste Søster,
Imens hun zittrende omsonst Zitene trøster,
Og sagde skielvende: Vend Øynene til mig!
Hun tabte Maalet selv, og blev det andet Lig.
Den spæde Himmeris, den tredie efter Orden,
Løb til Undsætning, men selv styrted død til Jorden.
Slig Hendelse en Skræk i heele Rede jog.
Den zittrend Kitta da mod Himlen Øyne slog,
Og skreg: O Himmel! hvad til saadan Hevn dig driver?
Hvi udaf Livet man Indvoldene mig river?
Hvad Synd, Misgierning jeg i Dag bedrevet har?
Men i det samme blev Gudinden Flora vaer,
Som stod paa Ege-Top og ansaae den Ulykke.
Da raabte Kitta: See et herligt Mester-Stykke,
En stor Berømmelse, som Laurbær-Krands fortien,
En Priis, som graves bør i haarde Marmorsteen,
For ey at røddes ud af Dyrs og Træers Minde,
At Kitta i Triumph blev ført af en Gudinde!
Hun svared smilende: de Døde,som du seer
For Fødder liggende, min Vredes Virkning er.
Jeg blandet har din Mad med grønne Gift og Ædder.
Jeg seer dens Virkning, og mig over Hevnen glæder.
Den Sted, som udvald er til Fryd og Giestelav,
Dit stolte blomstrend Huus, forvandles til en Grav.
Strax derpaa styrtede Milanus og Tiremon,
Med Capyx, Herion, og første-fødde Hemon,
Den raske Senian, den dobbelt spragled Lyx,
Den stolte Nebrias, den pile-flyvend Dryx.
Som Purpur-Blomster, der med Roden er oprykked,
Som Valmue, der Regn og Vinden har nedtrykket,
Som grønne Træ'r, der nys af Øxen fælded er,
Saa disse kiere Børn man strød paa Jorden seer
Med aabne Munde, som de endnu vilde tale,
En Broder syntes end sin Søster at husvale.
Man Mord og Død blev vaer, men saae ey Saar, ey Blod,
Udvortes Skiønhed paa enhver end tegned stod.
Som en, der skrækked er af Jovis Ild og Torden,
Dens Sind forvirred, og dens Blod er isned vorden,
Saa dette Fald all Ild ud af Forældre drev,  <note>Exanimes inter natos natasqve virumqve // Diriguit malis - - -</note>
All Sands forryktes, og all Vædske størkned blev.
Med knytted Tunger hver stod still, ey kunde raabe,
Udøsed dybe Suk, som Amphion og Niobe.
En taus Fortvivlels' kom i bitter Klages Sted;
Saa overvettes Sorg kand trykke Sindet ned.
Omsider Kitta dog sig mod Skadinden vender,
Og sagde: Lar os flye Gudindens Morder-Hænder.
Vi leve vil i Trods, til anden Skov gaae hen,
Maa skee at Himlen os gir andre Børn igien.
Jeg følger, hvor du gaaer, da svared vor Skadinde;
Men see! det bliver mørkt, hvad nu? jeg gaaer i Blinde.
Ach Himmel! her er ny Gienvordighed og Nød.
Paa disse Ord hun faldt paa Jorden stiv og død.
Af Modgangs tykke Skye da Kitta overvælded
Fortabed, modløs stod, mod Jorden Hoved helded.
Man væbner sig omsonst mod saadan Tyrannie,
Ey Lærdom gielder meer, ey Dyd, Philosophie.
De andre Fugle, Dyr ey Kitta mere kiendte,
Hver Fugl, som fløy forbi, sit Hoved derfra vendte;
Hver Tiger, Høg, hver Ulv, hver Glente, Ørn og Rev,
Der Hierter har som Staal, dog her bevæged blev;
Hver Gøg, som Vane har i Modgang at forhaane,
Da fløy forbi med Suk, og færdig var at daane.
Ja Ædderkoppen selv sligt Syn til Medynk drev,
Dens Morder-Hierte saa af Skræk forandred blev,
At den sin Gierning strax fortrød, men alt forsilde;
Den sagde Anger-fuld: jeg seer, jeg giorde ilde,
Mit Hierte briste vil. Det var dens sidste Ord,
Den derpaa isnede, faldt ganske død til Jord.
Da merked Flora selv, hun havde ilde handlet.
Men Ædderkoppen blev til anden Skik forvandled,
Som Dyr og Fugle til Forundring drev og Skræk.
Et Been blev til en Pen, den grønne Gift til Blek.
Dens Væv blev til Papir. Kort, af en Ædderkoppe
En bleg spidsnæsed Mand man saae i Skoven hoppe,
Som Fugle, Dyr forlod, løb, søgte Folk og Huus,
Og fik blant Hyrder Navn udaf Satyricus.
Af ham et eget Folk i Verden sig udspreder,
Som stedse raaber mod den onde Verdens Sæder,
Hvis Skrift, hvis Tale Gift for Høye, Lave er,
Som Pile trænger ind, som Rage-Knive skiær;
Arbeyder stedse, skiønt ey andet derved vinder,
End det til intet sig, som Ædderkoppen, spinder.








                       
I:holberg2002112608
T:Den 6. Fabel.
TOC:<num>Fab. 6.</num>Om Kittæ Død og Forvandling.
U:Om Kittæ Død og Forvandling.
F:Men Kitta endda med nedslaged Hoved stod

Men Kitta endda med nedslaged Hoved stod,
Ey mindste Tegn til Liv tilkiende give lod.
Den saae sin Banemand at styrte ved sit Rede,
Den saae sin Hevn, men dog sig ikke kunde glæde.
Som modig Tyr, der Slag af Øxe Hammer faaer,
All Sands betages, med forvendte Øyne staaer,
Saa Sorgen ham betog Forstand med Maal og Mæle.
De mange kiære Børn, men mest hans Ægtefælle
Liv, Blod og Følelse med Dødens Vinter slaaer.
De første Vunder gav, den sidste Bane-Saar.
Mod Dødens Ankomst dog begyndte sig at røre,
Bad Vinden sidste Suk til Skovens Gud at føre,
Og derpaa styrted ved sin døde Mages Krop,
Og mod det kiære Bryst gav Liv og Aande op.
Sligt Mord for Skovens Gud strax Nordenvinden røber,
Den raske Luftens Post sig i sin Kappe svøber,  <note>Pulvereamqve trahens per summa cacumina pallam // Verrit humum - - -</note>
Hvormed paa Hederne den Skyer giør af Sand,
Og hæver Bølgerne, som høye Bierg paa Vand.
Med hvinend Stemme gav Sylvano alt tilkiende,
Bad hannem ilend sig mod Daphne Skov at vende,
Hvor et høy-ædelt Huus, som nys var udi Agt
Hos Skovens Guder, nu i Grund var ødelagt.
Af saadan Tidende Sylvanus blev uroelig.
Han fnysede af Hevn, og kom til Kittæ Boelig,
Hvor, hvad beretted var, han saae at være sandt,
Og for et blomstrend Huus en Morder-Grube fandt.
Han sagde: Jeg vil dig en anden Skabning give,
Du Ørn og Høg til Rov, o Kitta, ey skal blive.
Din Skik forandres skal; men Dyd, Veltalenhed
I dit ny Legeme skal boe og blive ved. 
Strax Kitta Aanden fik igien, tog til at leve,
Dens duned Krop blev glat, begyndte sig at hæve,
Ja hvert et Ledemod en anden Skik at faae,
Saa af en liden Fugl en voxen Mand man saae.
Dens Been til Arme blev, hvad før var Kloe blev Finger,
En Regne-Kappe og kom frem af tvende Vinger.
Dens Neb til Ragekniv, hver Fiær blev til Lancet.
Ja af en Skade en Barbeer sprang op, hvis Æt
Paa Jordens Klode sig heel vit udspredet haver.
Som Skaden fordum Dyr, saa Mennesker de plaver,
Opfylder Bye og Land med Snak og Eventyr,
Ja samme Embed har, som Skaden før blant Dyr.

                


I:holberg2002112609
T:Den 7. Fabel.
TOC:<num>Fab. 7.</num>Sylvani og Floræ Krigs-Rustning, ved Pans Myndighed bilagt, samt Alopexes eller Rævens Forvandling.
U:Sylvani og Floræ Krigs-Rustning ved Pans Myndighed bilagt, saa og Alopex Forvandling.
F:Sylvanus pønsed nu paa aabenbare Feyde

Sylvanus pønsed nu paa aabenbare Feyde,
Afstedde først et Bud, Gudinden at bebreyde
Med haarde Trusler og igiennem-trængend Ord
Alt hvad var øved før, i sær det sidste Mord.
Men hun af Trusler lod ey Modet sig betage;
Saa Damon Hyrden kom med trodsig Svar tilbage.
Paa begge Sider strax Standard opretted blev;
Man alle Fugle, Dyr i Daphne Skov udskrev.
Hver Fugl sit Træ forlod, hver Orm krøb af sin Hule.
Thi Ordre gik, at hvo sig understod at skiule,
Og ikke mødte paa behørig Sammel-Sted,
For Solen tre gang tre i Havet dukked ned,
Den udaf Daphne Skov forviset skulde være,
Forlise evig Tid sin Fred, sit Gods, sin Ære.
Dog udi samme Bud og strenge aabet Brev
Skildpadden for sin Gang slig Tid forlænged blev.
Saa Fredens Skov i Hast blev til en Røver-Kule;
Man hørte andet ey paa Biergetop, i Hule,
Ved Aabred og i Kiær, paa Høy, i Dal, paa Træ,
End Tidende om Krig, end Skrig og Klage-Væ.
Men Muus og Frøer først af alle vare rede,
De ene dette Bud om Krig tog an med Glæde,
Det gamle Fiendskab i Hiertet endda laae,
Saa for benævnte Tid man dem i Orden saae.
Om nogen spørge vil: Hvad kunde saadant nytte?
Hvad skulde Guder og Gudinder meget skytte,
At Tiger omkom Biørn, at Ulven myrded Ræv,
At Fisk en anden Fisk omkom, paa Flugten drev?
Om det et Middel var at stille Guders Vrede,
At Fugl udrødded Fugl, forstyrred Huus og Rede?
Jo, visse Slægt af Dyr laae under Floræ Magt,
Sylvano andre var ved Deeling underlagt;
Saa Ørnen ene Navn af Jovis Livfugl fører,
Paafuglen der imod Junoni mest tilhører,
En Svane allermest af Venus ynded er,
Blant Dyre-Slægt een Art er elsked udi sær.
Derfore Æt mod Æt man søgte at opegge;
Sylvani Seyer var, den Slægt at ødelegge,
Som af Gudinden mest af alle ynded var.
Sligt Mennesker og Dyr bevæbnet ofte har.
En Green af Nili Flod afskildte begge Hære,
Sylvani Krigsmagt stod alt færdig at passere,
Af Fugle-Hære alt Fortropper stødte an,
See da et Forbud kom fra Skovens Første Pan.
Thi Hyrdernes Monarch, da saadant kom for Øre,
Han rysted Hovedet, blev meget heftig vred,
Saa hvert et Blad paa Træ i Skoven zittred ved.
Han sagde fnysende: hvem monne vel tilkomme,
Sylvano eller mig, i Skoven Herredomme?
Min Eyendom tør de vel rykke op med Rod?
Skal jeg min hellig Skov see svømme udi Blod?
Ney! jeg dem vise vil, at Magten mig tilhører,
Og at den store Pan i Skoven Zeptret fører.
Han til Sylvanum strax lod gaae et Sende-Brev,
Et andet samme Tid og Floræ skikked blev;
Lod dennem begge to til Lunden Alsos stævne,
Han og en vis Termin at møde lod benævne.
Saa demped Krigen blev, før den tog Overhaand,
Saa sluktes Gnisten, før den blev til Ildebrand.
Til den bestævnte Tid Sylvanus, Flora møder,
En Skare udaf Dyr paa Veyen med sig nøder,
At bære Vidnesbyrd, og at aflegge Ed
Om hvad i denne Sag de havde hørt og seed.
Fra Træerne de sig forsyned med Attester,
Samt og fra Planter, som Naturen saa rodfæster,
At de fra Sted til Sted ey vel forflyttes kand,
Men hver som vorned paa sin Stavn maa holde Stand.
Til Hippocrene mig, Pierides! henleder,
En aaben baned Vey til Helicon bereder,
At jeg i Pennen maa poetisk føre ud
Den prægtig Lund, som da bebode Skovens Gud.
Den Sted, hvor Potamus i Nili Green sig gyder,
Og dens Crystalle-Vand som Cydnus sagte flyder,
Der tre gang snese Skridt fra samme yndig Flod
Den store Skov-Guds Slot Archia fordum stod
Midt i en prægtig Lund af Gran, Cypress og Ceder;
Af ranke Pile-Træer en Gang til Floden leder,
Hvis bladed Grene var ved Konst tilføyed net,
Saa Solens Straaler ey igiennem trænged let.
Men aldrig hører Storm og Uveyr der at bruse,
Kun matte For-Aars Luft blant zitrend Blade suse.
Den blege Vinter did maa ikke komme nær,
Men evig Purpur-Vaar i Alsos Lund regiær,
Saa man ey Sommer, Høst, samt Vinter, Foraar regner,
Ey Aarets Løbe-Ring med fire Mærker tegner.
Hvor Sol end cirkler om, i hvilken Luftens Egn,
I Krebsens tørre Land, i Fiskens vaade Tegn,
Af Roser, Lilier man seer evig varend Vrimmel,
Saa hver en Vang, hver Eng seer ud som Jovis Himmel,
Som det blaategnede og klare Firmament,
Der af Planeter er og Aften-Stierner tendt.
Den milde Sydvest-Vind med frugtbar Aande lokker
Af Hyacinther frem utallig tusind Skokker.
En yppig Sommerdug der Mark og Eng bestrøer,
Som kiøler Hedens Kraft, og Regnens Embed giør.
Sex hvelved Gange sig fra Førstens Slot udbrede,
Som til Crystalle-Vand, til Purpur-Dale lede,
Som frugtbar Bække, der fra Hoved-Floden gaaer,
Hvorudaf Eng og Mark sin Vederqvægning faaer,
Som gyldne Straaler, der fra Verdens Øye bryde,
Og alt hvad Aande har paa Jordens Klode fryde;
Saa paa hvad Kant man gik, og hvor man Veyen tog,
Archiæ Herlighed og Glands i Øyne slog.
De kaade Satyri af grønne Høye trimled,
Hver Rosen-klædde Eng og Dal af Faunis vrimled.
Den Pile-flyvend Bæk, som kaldtes Cheimarus,
Ved Slottets Side lød med sød og snurrend Sus.
Archiæ yndigt Huus, som og Panopel heeder,
Var konstig sammensat af Ibenholdt og Ceder.
Ved alle Dørre en bevæbned Satyr stod,
Af hvilken Fremmede sig indgeleide lod.
Dets Vegge uden for med Blomster var staffered,
Og indenfore med Vedbene tapissered.
Her Demogorgons Søn en rum Tid havde boed,
Fra den Tid han sit Land Arcadien forlod,
Hvor for Syringis Fald han stedse havde Sæde;
Men da han mistede sin enest Siele-Glæde,
Da yndig Syrinx til et Rør forvandled blev,  <note>Af denne Syrinx, som blev forvandled til et Rør, siges Pan at have giort de første Piber eller Fløiter. // Pan primus calamos cera conjungere plures // Instituit. - - - </note>
En dyb Melancholie ham ud af Landet drev.
Her for hans Throne nu Sylvanus først sin Tale
Heel fyndig førte frem, begyndte at afmale
Gudindens Vold og List med giennemtrengend Ord,
Og bragte Vidner frem om Ege-Træets Mord.
Gudinden uforskrækt forsømte ey at svare.
Hun paastod, begge to fast lige skyldig vare,
Den gandske heele Sag igiennemgik med Fynd,
Ved Vidner vised Vold mod Vold og Synd mod Synd.
Den ene torde ey den anden eftergive:
Der visned var en Drys, her fælded var en Nive;
Der et af Dyrene var brugt til Instrument,
Her udaf andet Dyr man havde sig betient.
Da Pan sig reysede udaf sin Blomster-Throne,
Bød dem indstændig med hinanden sig forsone.
Hvad kunde, sagde han, I vente for en Dom,
Hvis sligt Saturni Søn for Øre ikkun kom,
At Daphnes Skovs Zirat i Grund man ødelegger,
At Dyre-Slægt mod Dyr og Fugle man opegger,
At man i Skoven faaer Ulykke, Tvistens Krud,
Og lokker Furier af mørke Boelig ud,
Ja ubekiendte Feyl blant Dyrene indfører,
Had, Splid og Avind, som kun Mennesker tilhører?
Hvis saadan Idræt for den store Konge kom,
I refsed blev, og jeg gik qvit mit Herredom.
Saa lever enige, og eder strax forsoner.
Jeg nu kun Alopex og Corax, som Spioner,
Af Daphne rødder ud, af Dyr og Fugle Tall,
At de ey andre Dyr i Skoven smitte skal.
Sylvanus, Flora bad slig Straf at eftergive,
Hvis ey, da Alopex og Corax  maatte blive
Til Mennesker, som Drys og Nive, skabte om.
Det han tillod. De gik fornøyed med den Dom.
Men Alopex, som, hvad beslutted var, ey vidste,
I Damons Hyrdens Gaard sig lavede at liste,
Hvor efter Løfte han fandt aaben Port og Led,
Ey hørte Gaase-Qvæk, ey Hunde-Giøe, men Fred 
Og Taushed overalt i Gaarden at regiere.
Hvad loved, holded er, han sagde, ja end mere.
Af Høns og Giæsse-Syn ham Munden stod i Vand.
Han paa den fædest Gaas først fæsted hvide Tand;
Men med Forundring fandt den stumped, sløv at være,
Saa Gaasens duned Hud og bøyelige Fiære
Som Hectors Pandser blev for magtesløse Tand,
Der ellers Vold og Muur igiennembore kand;
Ja spæde Bryst, som kun med bløde Duun var gierded,
Var nu som Ege-Træ, der Ilden haver hærdet.
Da sagde Alopex: Jeg Kløer bruge maa;
Men for en Revekloe en Haand med Fingre saae.
Kort, hvor han Øynene paa Legemet henvendte,
Han fandt Forandring, og sig ikke mere kiendte;
Han lader Byttet gaae, og gandske Mod-løs staaer,
Han helder Hovedet, paa Brystet seer ey Haar,
Men hvide skiære Hud. I Steden for sin Hale
Syv, otte Mennesker han saae, og hørte tale.
Da raabte han: hvor er din Skabning, Kraft og Dyd?
Men Klage-Ordene gik ud i Mennesk-Lyd.
Med Kylling, Giæs og Høns han maatte Afskeed tage,
Gik for en listig Ræv en listig Mand tilbage,
Forandrede sit Navn paa Mennesk-Viis og Art,
Og sig den Titul gav Michael von Renarth.
Hans Slægt og Afkom brugt er til Ambassadører,
Som skikkes Hof fra Hof, og Stats-Intriguer fører,
Og fra Stamfaderen har ey vanslægtet stort,
Thi ret de kroged giør, det som er hvidt til sort;
Kand heel behændig sig i Verden snoe og vende,
Saa at man Alopex Natur kand endnu kiende.
De og Stam-Faderen i dette slægte paa,
At de end Svandse bær, med lange Haler gaae.
Vor Alder, som forstaaer ny Titler at ophitte,
Slig Hale kalder nu Ambassadørers Svite.
I Folke-Retten den har ogsaa faaet Sted,
Og som Gesandten selv, maa ikke røres ved.







I:holberg2002112610
T:Den 8. Fabel.
TOC:<num>Fab. 8.</num>Coraxes eller Ravnens Forvandling, og Slutning paa den første Bog.
U:Coraxes Forvandling, og Slutning paa den første Bog.
F:Sligt skede. Man end saae blandt Aadsler, døde Kroppe

Sligt skede. Man end saae blandt Aadsler, døde Kroppe
Med Fryd og Glæde-Skrig den sorte Corax hoppe,
Ey vidende hvad nys var fældet for en Dom,
At den til Menneske og skulde skabes om.
Nu seer man Ravnen, som med døde Kroppe skalter,
I andet Øyeblik en Mand, som til Forvalter
I Hyrdens Stervbod sig og Skifter bruge lod,
Blev ved det Embed, han af Ungdom op forstod.
Hans Afkom øvet har Stam-Faderens Bedrifter,
Har løbet efter Lig i Stervbod, og i Skifter
Har stedse ladet see en stor Tienstfærdighed
For viss' pro cento og hvad ellers følger med.
Her spørges billig maa, hvad saadant kunde volde,
Hvi Guder det en Straf og Lidels kunde holde,
At usel Creatur til Menneske blev skabt;
Ved slig Forandring jo meer vunded blev end tabt.
Men de i Tiden saae hvad Mennesk vilde blive,
Den onde Hierte-Sæd, som dennem vilde drive
Til Had, Mistænkelse, til Hofmod, Mord og Rov,
Og træde under Fod Naturens hellig Lov,
Fra hvilken fleste Dyr dog ey saa meget viger,
End ey de grummeste, en Ulv, en Høg, en Tiger.
I slig Henseende de slige Domme skrev,
Og ansaae som en Straf, at Dyret Mennesk blev.








H1:Den anden Bog.

I:holberg2002112611
T:Den 1. Fabel.
TOC:<num>Fab. 1.</num>Pans Lovsang og Freds-Fest, samt Karkini eller Krebsens Forvandling.
U:Pans Lov-Sang og Freds-Fest, samt Karkini eller Krebsens Forvandling.
F:Saa ved sin Myndighed Skov-Guden Krigen endte

Saa ved sin Myndighed Skov-Guden Krigen endte;
Man kunde nu igien den gyldne Alder vente,
Man haabede at see all Sæd af Tvede-Dragt
Qvalt i sit eget Dynd, og gandske ødelagt,
Mars og Bellona af Astræa overvundne, <note>Astræa Gudinde for Retfærdighed.</note>
Had, Splid, U-enighed med evig Lænker bundne;
Man haabede at see den Palme-zired Fred
At rette Throne op for Dyd og Retviished.
Da blev Fredsstifteren til evig Æreminde
En Vise sat paa Sang af Skovens Poetinde,
Som for dens Ziirlighed af alle prised blev.
Skiønt Dyrs og Hyrders Dom ey Giøgen underskrev;
Men hvo i Digte-Konst kand qvæde hver til Maade?
En Momus Phoebum selv fordømmer uden Naade.
Vor Nattergale Sang af Damon graven staaer
I hvide Marmor, og i saadan Tone gaaer:

          Saa ved Skov-Gudens store Flid
               Vi seer igien fremskinne
          Nyfødde Verdens gyldne Tiid,
               Da første Sol at trinne
          Man udaf Havets Boelig saae,
               Og over Verden smile,
          Den spæde Maane villig paa
               Sin Karm at efterile;
          Da Morgenrøden første Gang
               Oplukte Safran-Dørre,
          Og man den nye Fugle-Sang
               I Lunde fik at høre;
          Da Havet først omfavned Land,
               Med Elskovs-Arme kryste,
          Den dybe Afgrunds hvide Sand
               Med fugtig Læbe kyste;
          Da udaf Skyen første Gang
               Frugtbare Draaber fløde,
          Og af den grønne Jomfru-Vang
               Ny Lilier udbrøde;
          Da Ulv og Lam i Enighed
               Bebode samme Vange,
          En Støver ey brød Hiortens Fred,
               Ey Spur for Høg var bange;
          Da mindre Fiske trygge laae
               Ved Rov-Fisk Munden kaade;
          Kort, da man Blod ey rinde saae
               Undtagen udaf Vaade:
          Slig gylden Tid fornyed er,
               Vi derfor Krandse flette
          Af Hyacinther, Lilier,
               Skov-Guden dem paasætte;
          Vi udi Lov-Sang stemme an,
               Omringe Førstens Throne,
          Og yde Priis til store Pan 
               I glad harmonisk Tone.

Men, Himmel! hvad er dog paa Verden lidt at bygge?
Her for en Juno man omfavnede en Skygge.
Den Glæde, Herlighed kun vared gandske kort,
Som prægtig Meteor og Veyr-Lys svandtes bort.
De Dyder, som var i Sølvalderen tilbage,
Nu maatte flygte, og af Skoven Afskeed tage:
De Stærke brugte Magt, de Svage søgte Værn,
Saa denne Alder har bekommet Navn af Jern.
En Løve, Tiger nu kun pønsed paa at røve,
En Høg paa Tyrannie mod mindre Fugl at øve.
Den horned Hiort sig stak for Støveren i Skiul,
Den spragled Slange for den anden krøb i Hul.
De spæde Fugle-Børn og Dune-penned Unger
I egne Reder ey var fri for Øgle-Tunger.
Den frygtsom Hare da sig skiulede i Krat,
Saae som sin Frelse an den sorte-taaged Nat.
Den uldne Faare-Hiord i Skove, Hede, Lunde
Da med Convoyer gik af Jerne-pikked Hunde.
For Hoppens Forsvar da den ædle Hest sin Fod
Med Jerne-saaled Skoe og Sømme væbne lod.
Den listig Ræv en Gaas da søgte at bedrage
Med falske lokkend Ord og Honning-krydded Kage.
Kort, alle Dyder nu man traadde under Fod,
Et Dyr bestænked gik med andet Dyre-Blod.
Siig mig, o Musa, hvad til denne Ild var Tønder,
Hvad udi Skoven har ført ubekiendte Synder,
Som i Sølvalderen sig stundom vise lod,
Men nu den skiuled, som Ægypten Nili Flod?
Da Trætten bilagt var, begyndte man at haabe
En evig-varend Fred. Pan derfor lod udraabe
En stor og hellig Fest, som i den Maaned Zar
Til denne gyldne Freds Erindring nævned var;
Bød gaaend, flyvend Dyr til Alsos Lund at møde,
Hvis nogen borte blev, at straffes som for Brøde.
Sligt Bud udstæded blev i Dragens Maaned Ter <note>Mange Østerlandske Folk merke endnu Aarene saaledes, og give dem Navn af Dyr, som Crocodil-Aaret, Hunde-Aaret etc.</note>
(Man Uger, Maaned, Aar gav eget Navn i sær).
Da Fiske, Fugle, Dyr, alt hvad sig kunde røre,
Man saae med Iver sig til Reysen færdig giøre:
Hver krybend, vinged Dyr ved Lunden Alsos stod,
Hver Fisk og dukked op ved Strandbred, Aae og Flod.
Men Krebsen vilde ey sligt Bud for fulde tage,
Han sig betænkende paa Veyen gik tilbage.
Den store Pan en slig Foragt til Hierte gik,
Karkinus strax til Straf en anden Skabning fik.
I Øyeblik man ham paa tvende Been saa trippe,
Han væmmedes ved Vand, opklavred paa en Klippe,
I Luft, som før var Gift, han nu fandt Lægedom,
Sig snode, veltede paa alle Kanter om,
Men kunde ingen Vey til faste Land sig bane.
Omsider blev han vaer en Hyrde i en Kane,
Ad ham han vinked nu med een, nu anden Kloe,
Men med Forundring fandt forvandled begge to
Til tvende Saxe. Kort, for Krebs der stod en Skredder,
Som Hyrden i sin Baad for en Skibbruden redder;
Thi den i Skabning som et Menneske saae ud,
Man ene merkede en ujevn knorted Hud.
Af Krebse-Lignelse sligt ene var tilbage,
Som endnu findes hos hans Afkom vore Dage;
En Æt en anden ey vanslægter derudi:
Slig Krebse-Hud har Navn af Skredder-Liberie.








I:holberg2002112612
T:Den 2. Fabel.
TOC:<num>Fab. 2.</num>Gudindens Thetis Vrede, samt Asenets Onos Misgierning og Forvandling.
U:Gudindens Thetis Vrede, samt Asenets Misgierning og Forvandling.
F:Da saadan Hendelse Fru Thetis kom for Øre

Da saadan Hendelse Fru Thetis kom for Øre,
Hun sagde: vil og Pan her Regimente føre?
Ney ingenlunde! jeg Skov-Guden vise vil,
At ene Skov og Eng, ey Havet hør ham til.
Han over Fugle maa og Dyr tyrannisere;
Men over mindste Flod han ey har at regiere.
Hun derpaa strax et Raad med Søe-Gudinder holdt.
Da af Cymothoe en Gierning blev fortaalt, <note>Cymothoe og Nesæe ere de mest bekiendte af Hav-Nympherne, som kaldes Nereides.</note>
Som meer ophidsede, og Ild i Olie kasted.
Hun vidned, at et Træ sig nyelig har formastet,
Mod en uskyldig Fisk at øve voldsom Magt,
Et Marsviin, som er hos Neptunum selv i Agt.
Hvis saadant hevnes ey, det stor Foragt forvolder.
Historien er sand, og saadan sig forholder:
Et lystigt Marsviin, som ved Søens Bredde gik,
Fik Lyst at høre lidt paa Nattergal-Music,
Sit kaade Hoved stak i Veyret; men hvad skeede?
En væbned Tornebusk, som stod ved Havets Brede,
Som Fiende med Stik og Skaar ham tog imod:
Jeg Delphis selv blev vaer at svemme udi Blod.
Da stod Nesæe op, og sagde: Naadig Frue!
For Luftens vinged Dyr vi maa end meere grue.
Ved Daphnes Østerkant jeg en Strandmoge saae
Med Purpur-tegned Neb af Fiske Blod at staae.
Om Heyren rygtes, at hun nyelig sine Unger
Frembaaret har en Ret af fæde Karpe-Tunger.
See her et Fiske-Been, som Nymphen Theia fandt
I Morgenrødens Skin ved Havets Øster-Kant.
Der siges, Mogene fast alle Dage henter
Af Havet Bytte, ja forsynes med Patenter
At øve Kaperie i Søe, i Flod og Aae,
Og Pan for slig Octroi en Told aflægge maa.
Slig Tale Tønder var, en Ildebrand at tænde;
Fru Thetis sagde: jeg all Tanke vil henvende
Til Revselse, til Hevn. Blant Dyrene jeg Splid,
U-enighed og Mord, Misundelse og Nid,
Ja mange andre Feyl og Laster vil indføre,
Og dennem Mennesker i Ondskab lige giøre.
Jeg Fru Pandora paa min Side bringe vil,<note>Pandora fingeres at have havt en Æske, hvori alle Ulykker vare skiulte.</note>
Jeg hende skal formaae at bruge samme Spill,
Som hun mod Mennesker i Ungdom haver øvet,
Dem alle Dyder hun paa eengang har berøvet.
Ved andet Middel man slig Vold ey hevne kand.
Naturen nægter Fisk at føre Krig paa Land;
Men Slægt paa egen Slægt af Dyr skal hevne dette,
En Fugl mod anden Fugl skal hidses, føre Trætte,
Thi Daphne hellig Skov skal blive til en Stad,
Hvorudi hersker Mord, Hevngierrighed og Had.
Jeg ene lider ey, men ogsaa Jovis Broder.
Jeg svær ved Helvede, og ved dens svovled Floder,<note>Gudernes sædvanlige Ed var at sværge ved Helvede, per stygias aqvas.</note>
Ved Stygis Bølger, ved en uforandred Ed,
At jeg ey hviler, før jeg brudt har Skovens Fred.
Ey Aften-Stiernen, ey den gule Morgenrøde <note>Illam non rutilis veniens Aurora capillis // Cessantem vidit, non Hesperus.</note>
Fru Thetin hvile saae, skiønt Lemmer vare møde.
Skiønt giennemvandred var Ægypten, Græken-Land,
Den øde Libyen, og Arabs heede Sand,
Den vide Donauflod, den Pile-flyvend Tigris,
Den prægtig Euphrates, den Rør-frugtbare Nigris,
De kolde Poler, hvor den sorte Nat regier,
Hvor Dagens hvide Skin tør ikke komme nær,
De sverted Morers Land, som evig Sommer brænder,
Hvor Skyggen lige gaaer, til ingen Kant sig vender,<note>Umbram nunqvam flectente Syene. // Thi Folk, som boe under Linien, see Skyggen lige, saasom de have Solen over Hovedet.</note>
Ved Solens Opgang nu, nu ved dens Hvilested,
Og hvor den hvinende i Havet dukker ned,
Hav-Dronningen blev ved med Hagel-drybend Svede,
Med stor Bekymring Fru Pandora at oplede.
Omsider, greben an af heftig Mattighed,
Hun ved en Aabred sig til Hvile lagde ned.
Der et langøred Dyr, som dristed sig at bramme
Paa venstre Side ned fra Pegaso at stamme,
Som vel Stamfadren ey kom nær i Legems Skik,
Men meget overgik i Stemme og Music
(Skiønt store Kiendere sig understod at sige,
At, hvorvel den i Lyd og Klang ey havde lige,
Den dog var ubeqvem til ziirlig Symphonie;
Slig Dom og Meening faldt den spodske Gøg og bi):
Det musicalske Dyr, for Fruens Søvn at bryde,
Ved hvert et Øyeblund tog heftig til at skryde.
Tre gange Øye-Laag Gudinden lukked til,
Tre gange samme Dyr med hende brugte Spil.
Da hun fortørned blev, og med udstrakte Hænder
Og hule Sukke sig mod Jovis Himmel vender.
Tilsted, o Himmel, ey, hun skreg, at Onos meer,
At saadant uselt Dyr Hav-Dronningen beleer.
Hvad skeede? Thetis Suk strax Himmelen bønhøred,
Og Dyrets Legeme med Hevnens Finger røred.
Den laadne Hud blev skiær, man Ansigt seer og Kind,
De lange Øren og afkortes, kryber ind.
Ja heele Legem blir til anden Skik omstøbed,
Til et to-beened Dyr, i Pebling-Kiole svøbed.
Af forrig Skik blev ey tilbage mindste Tegn;
Men af et laadet Dyr sprang op en Landsby-Degn,
Hvis Planter slægtet har Stam-Faderen i Lyden.
Hos Landsby-Degne man hør endnu gamle Skryden;
Den Forskiæl gives kun, skiønt Røsten samme er,
At disse konstler meer, og Tremulanter skiær.







I:holberg2002112613
T:Den 3. Fabel.
TOC:<num>Fab. 3.</num>Thetis faaer Pandoræ Æske, og lader Udyder regne; Ophis eller Slangens unaturlige Kierlighed til Nattergalen, formastelige Foretagende med Hieracis eller Høgens Hielp, saa og hans Fald; tillige med Fiskens Ictys Død og Forvandling.
U:Thetis lader Udyder regne; Ophis overnaturlige Kierlighed, formastelige Foretagende med Hieracis Hielp, saavelsom hans Fald; Ichtys Død og Forvandling.
F:Da Hevnen stilled var, hun Søvnens Gud anmoder

Da Hevnen stilled var, hun Søvnens Gud anmoder
Om liden Hvileblund. Strax Dødens sorte Broder
I Søvne tegnede det eftersøgte Sted,
Hvor udi Alderdom Pandora sat sig ned.
Hun mæt af Alder i en Udørk bode roelig,
Og længtes efter at forlade Jordens Boelig.
Paa sidste Levnets Trin hun rynked stod og graa,
Men blev forskrækket, da hun Havets Dronning saae.
Siig mig, Skielklædde Dyrs og Havets Herskerinde!
Hvi kommer, sagde hun, at man skal hende finde
Midt udi Lydien? Er Jovis Broder vred?
Har nogen opvakt Krig, forstyrret Havets Fred?
Hør, svared hun, du som Vulcanus dannet haver,
Hør, o Pandora, som af alle Guders Gaver
En egen Samling est, som Himlen givet har
Ulykkers Æske og all Uhelds skiulte Kar!
At aabne end engang din Æske Thetis byder:
Lad regne over Dyr Ulykker, samme Lyder,
Som du blant Mennesker i Ungdoms Tid har bragt;
Lad see mod Dyrene den samme Konst og Magt.
Pandora Theti strax en mindre Æske bringer
Hvor med Hav-Dronningen sig udi Luften svinger,
Den aabnede, da hun kom over Daphne Skov.
Da saae man regne ned Begiærlighed til Rov, <note>Vivitur ex rapto; non hospes ab hospite tutus, // Non socer a genero; fratrum qvoqve gratia rara est; //  Imminet exitio vir conjugis, illa mariti; //  Victa jacet pietas, & virgo cæde madentes //  Ultima coelestum terras Astræa reliqvit.</note>
Til Blods Udgydelse, til Svig og List at øve,
At qvæle Dyder, Navn og Ære at berøve,
Til Lyst at yppe Krig, paaføre Sorg, Fortred,
Til unaturlig Feyl og selsom Kierlighed,
Samt andre Lyder, og før ubekiendte Synder,
Saa fra den samme Tid Jern-Alderen begynder.
Dog, som i forrig Kar Pandora havde meer,
Blev Dyret ikke slet saa ondt som Mennesker.
Mit Forsæt ikke er, all Ondskab at afmale;
Thi om Forvandlinger min Musa kun vil tale,
Om selsom Elskov jeg kun ene siunge vil,
Og deraf flydende ynksomme Sørge-Spill.
Den første, som blant Dyr af selsom Elskov brændte, <note>Parodie over Phaeton.</note>
Den ædle Ophis var, en Slange, som man meente
I lige Linie at udspire, stige ned
Fra store Python, som af Skialdre-Sang man veed
Af Jordens Fædme og dens Kraft at være dannet,
Og ved sin Tapperhed sig Vey at have banet
Til stort og prægtigt Navn, til den blev rødded ud
Af Latons Plante, som er Lægedommens Gud. <note>Cæruleus tali stratus Apolline Python.</note>
Den stolte Ophis sig af saadant Afkom brysted;
Saa intet krybend Dyr i Skoven sig fortrøsted
At søge Forbund og at haabe Ægte-Pagt
Med Pythons Pode, som sit Huus holdt saa i Agt.
Slig Hovmod straffet blev, og Livet ynksomt endtes;
Thi Ophis mod Natur af Kierlighed optændtes
Til Nattergalen. Han paa en Cypress-Green fik
Den yndig Fugl at see, og hørte dens Musik.
Af heftig Elskov strax han finder sig at brænde,
Han kunde Øynene fra Træets Green ey vende,
Hvor paa Aedon med foragtend Mine stod,
Af Ophis dybe Suk sig ey bevæge lod.
Han dog bestandig var, ey vilde slet forsage,
Nu ikkun sukked', nu brød ud i saadan Klage:

          Livsalig yndig Aedon,
               Vor Skovs Zirat og Smykke,
          Et Foster udaf Helicon,
               Naturens Mesterstykke,
          Som end i fæle Nat er froe,
               Naar alting sover, spiller,
          Som giør en sød og mild Uroe,
               Med konstig Gurgel triller!
          Lyksalig du Cypresse er,
               Lyksalig dine Greene,
          Hvorover man udgyded seer
               En Dugg af Hippocrene.
          Du felder Graad, Cypress! og Trøst 
               I Sorgen ikke finder,
          Som hører Dag og Nat en Røst,
               Misunded af Gudinder.
          Hvad maa da ikke Ophis, som
               Den søde Fugl undviger,
          Den vender Ryg, og Dødens Dom
               Tillige med afsiger?
          Kast, Aedon! et Blink hid ned,
               En Gnist af naadigt Øye,
          Beskue en Beylers Uselhed,
               Som Staal og Jern maa bøye.
          Øv ikke Tyrannie og myrd
               Et ædelt Dyr, som stiger
          Af Python ned, og udi Byrd
               I Skoven ingen viger.
          Kand Suk dog intet her formaae,
               Et Naade-Blink at vinde?
          Skal Pythons Plante undergaae,
               Ey Trøst i Døden finde?
          Et Staal- og Marmor-gierded Bryst,
               Et Diamante-Hierte
          Af saadan bitter Klage-Røst
               Bevæges maa og smerte.
          Hvis du fremturer saadan meer, <note>vid. Cyclopis Klage mod Galatea, som her parodieres. //  Sævior indomitis eadem Galatea juvencis, //  Durior annosa qvercu, fallacior undis.</note>
               Jeg fra min Lovsang viger;
          I Nattergal jeg skiuled seer
               En Biørn, Hyrcanisk Tiger,
          Et Hierte stiv som hærded Træ,
               Saa tør som døde Beene,
          Et Blod saa kold som Nordens Snee,
               Som haarde Marmorsteene,
          Saa falsk, som Bølgerne paa Vand,
               Saa flygtig som en Skygge,
          Ustadig som den tørre Sand,
               Hvorpaa man ey kand bygge,
          Saa skye som Hare, Raae og Hind,
               Forfuldt af Jæger-Hunde,
          Bedragelig som Veyr og Vind,
               Som Sneemos udi Munde,   
          Saa skarp som Torne-Busken selv,
               Som vrinskend Hest hovmodig,
          Saa voldsom som en stridig Elv,
               Som utæmt Føll selv-raadig,
          Forræderisk som Galathee,
               Der udaf Suk kand smile,
          Kand fræk og u-anfægted see
               En Cyclops at fortvile.

Slig Klage Dag og Nat den elskend Ophis førte,
Men udaf Aedon kun saadan Trøst dog hørte:
Vig bort fra Træets Rod! hvad bilder du dig ind?   
En Hovmods Raserie forvirret har dit Sind.
Mon Torne-Buske sig med Lilier sammenføyer?
Mon Rosen-Læber sig mod Nelle-Læber bøyer?
En Nattergale-Neb med hvislend Slange-Mund
At sammenknytte, har Naturen ingen Grund.
Betænk, du ikkun er en vorned Skovens Fange,
Den allerringeste blant Dyr, en krybend Slange.
Tør du om Kierlighed anmode Aedon,
Der Daphnes Smykke er? Speyl dig i Phaeton,
Der udaf Hovmod lod saa selsom sig forblinde.
Slig Fabel Ophis man paa Ermet og vil binde;
Du dig kun latterlig blant Dyr og Fugle giør,
I det du dig en Søn af Python kalde tør.
Den ædle Ophis da af Blusel, Sorg omspænded
Den hvide Dag forlod, mod sorte Skiul sig vended,
I Hulen pønsede paa Død og egen Mord;
Men blev opmuntred strax at leve af de Ord,
Af det, som Aedon til Slutning forekasted,
At han at regne Byrd fra Python sig formasted.
Slig Haanhed sender mig til Skyggers Boelig hen,
Han sagde, kalder mig til Lyset og igien.
Det, som mig raader Død, mig raader og at leve.
Jeg af Apolline et Vidnesbyrd vil kræve,
Af Pythio jeg med Beviis forsynes skal,
At stoppe Munden paa den modig Nattergal.
Til Hierax, en Høg, han derpaa Tilflugt tager,
For ham sin bittre Sorg og Siele-Angst beklager.
Hør, sagde han, du, som i Luften er erkiendt
For Fuglenes Monark, som fører Regiment
Og u-omskrænked Magt i det Crystalle-Rige! 
For hvilken alt hvad Fiær og Vinger har maa vige!
Utallig penned Folk Natur har underlagt
Dit Herredomme, og har givet Eenvoldsmagt,
Sær over mindre Fugl, som Spurre, Giæs og Ænder.
Her Pythons Pode sig nedslagen til dig vender,
Din Bistand, Hielp begier. Mig giennem Himlens Dør
Og Luftens Rige til Apollinem henfør!
Af saadant Hierax forundres, leer og smiler,
Og svared: Ophis! til din Undergang du iler,
Dit Forsæt daarligt og imod Naturen er,
Du tragter alt for høyt, for store Ting begier.
Kand du vel uforsagt de Himmel-Tegn beskue, <note>Per insidias iter est formasqve ferarum.</note>
Hvis fæle Syn mig selv tit kommer til at grue?
Mon du dig understaaer at komme Løven nær,
Hvis aabne Strube Skræk for Jovis Fugl end er?
Den grumme, lede Krebs, som knorted Arme strækker,
Samt Tyrens hvasse Horn ey mindre dig forskrækker.
Den gloend Scorpion, den horned Gedebuk
Vil udaf Øyne Graad, og Brystet presse Suk.
De omkring-løbende og Stierne-zired Himle
Dit Sind forvirre vil. Hvor skal dit Hoved svimle,
Naar du dig nærmer til en Himmel-Ax og Pol!
Dit Syn fordunkles ved den skinnend klare Sol,
Der fra sig Straaler, Ild paa alle Sider skyder.
Bliv i din Hule kun. Naturen Orme byder
I sær blant alle Dyr paa Jord at holde sig.
Stat fra dit Forsæt, føer ey mod Naturen Krig!
Saaledes Hierax sin grundig Tale endte.
Jo større Faren var, jo meer den dog optændte
Lyst, Mod og Fyrighed hos dette daarligt Dyr;
Han svared: Hierax! Jeg ingen Fare sky'r.
Ti tusind Himmel-Tegn maa ti gang for mig nævnes,
Det ey mig skrækker af; min Spot, Foragt, maa hevnes.
Ey Himmel-Ax, ey Pol, ey Ild, ey Hav og Søe
Kand Ophis skrække, som bereed er til at døe.
Da sagde Hierax, udstrækkend penned' Vinger:
Vel an, see til, du fast dig om mit Hoved svinger.
For alting raader jeg, du Øyne aabner ey,
Saa længe som du est paa denne slibrig Vey.
Saa han om duned Hals sit slibrig Legem bøyer,
Og Hierax med Magt den tykke Taage pløyer;
Men da af Skyerne man Himmel-Luften fik,
Da som et Stierne-Skud og Liunild Farten gik.
Vor Ophis længe laae fornøyed, vel til Mode;
Men da man meer og meer stak ud fra Jordens Klode,
I Solens Landskab til de hede Grendser kom,
Da Ophis zittrende affeldte egen Dom,
Dog Hieracis Bud i Agt tog endda nøye,
Med skiuled Hoved laae, og ikke aabned Øye.
Men, da man fløy forbi den gloend Gedebuk,
Dens Brægen hørte, da brød Ophis ud i Suk.
I Ildens Landskab han ey kunde Varme føle
Af Skræk og Rædsel, da han hørte Løven brøle.
Ja Scorpionens Stank all Sind og Sands betog,
Han glemte da sig selv, mod Himlen Øyne slog.
Han saae det fæle Dyr den sorte Gift at svede, <note>- - ut nigri madidum sudore veneni //  Vulnera curvata minitantem cuspide vidit.</note>
Han qvaltes af dens Stank og fra sig skydend Hede,
Og raabte da: Gid jeg paa Jorden var igien!
Og vended Øynene til anden Side hen.
Der Skytten han blev vaer med krum og opspændt Bue
Som Dødens Sende-Bud med Undergang at true;
Da Trøst, Formaning meer hos Ophis ikke galdt,
Han Hoved svimled ned igiennem Luften faldt
I Floden Potamus, og havde samme Skiæbne,
Som modig Phaeton, der vilde sig bevæbne
Imod Naturen, og de Grendser overgaae,
Som Dødelige ey sig nærme kand, ey maa.
Strax Flodens Fiske hen til Pythons Plante hasted,
Det døde Legeme med Graadighed antasted;
Blant dennem Ictys, som i Had, Hevngierrighed
De andre overgik, i Stykker Ophis sled.
Men dette Maaltid var for ham det allersidste;
Hans Bug omspændtes strax, han færdig var at briste,
Den grønne Orme-Gift sig spreded overalt,
Hans Krop blaa-pletted blev. Han død til Bunden faldt.
Da slig Ulykke kom Hav-Dronningen for Øre,
Hun sagde: Jeg vil til et Mennesk Ictys giøre.
Land-Dyret skal dog ey fuldkommen Glæde faae.
Det sagde hun. Man strax et levend Mennesk saae
Ved Floden spire op, ved Bredden at opstige.
Hans Afkom Mennesker i alting ere lige,
Undtagen de, som Fisk, ey Maal og Mæle har.
Naar disputeres skal, man Respondenter târ
Af denne Fiske-Slægt og Æt paa høye Skoler.
Der kun udfodres, at de bære sorte Kioler,
For Resten Tungens Brug fornøden ikke er:
Man bag en Bog-Stol for Zirat dem ikkun seer.








I:holberg2002112614
T:Den 4. Fabel.
TOC:<num>Fab. 4.</num>Om den ædle Ophis Forvandling.
U:Om den ædle Ophis Forvandling.
F:Det store Ictys Fald i Floden hastig rygted,

Det store Ictys Fald i Floden hastig rygted,
Hver Fisk til Side løb, hvert Rør i Vandet frygted.
Det ædle Slange-Lig paa klare Bølge flød,
Til en af Najades det til Aabredden skød.
Der hans Fru Moder stod samt kiere spragled Søster;
Hver selv behøved Trøst, og dog hinanden trøster.
De letted ham med Graad paa hvide Aabred op,
Og jorded hæderlig den halv-opædte Krop,
Bad Vinden dybe Suk til Læge-Guden føre,
At Hieracis Straf de maatte hastig høre.
Til en Erindring om det store Fald og Mord
En ziirlig Grav-Skrift blev sat op med disse Ord:
Her under skiuled er den store Pythons Pode.  <note>Hic situs est Phaëton, currus auriga paterni: // Qvem si non tenuit, magnis tamen excidit ausis.</note>
Et ædelt Hierte hold en Daarlighed til gode.
Tænk, Vandrings-Mand, naar du af Ophis Gierning leer,
Du i hans Daarskab dog et ædelt Hierte seer.
Man end arbeydede paa Ophis Grav at zire,
Da man et Mennesk saae af Mulden at fremspire,
Hvis høyre Haand med Fork og Spade væbned var,
En skimled Jorde-Bog det udi venstre bar.
En stor og tal-rig Æt af denne Stamme flyder,
I hvilken man end seer at skinne Ophis Dyder;
Sær udi denne Post den Pythons Søn er lig,
At den af gamle Byrd og Ahner glæder sig.
Den af Stam-Fadren og har arvet disse Noder,
At den i Jordens Muld og Agre stedse roder.
Saa udaf Pythons Sæd udsprungen er en Stand,
Som zirer Jorden mest, og Kierne er i Land.






I:holberg2002112615
T:Den 5. Fabel.
TOC:<num>Fab. 5.</num>Hieracis eller Høgens Straf og Forvandling.
U:Om Hieracis eller Høgens Straf og Forvandling.
F:Den kiekke Slanges Fald Apollinem bevæger

Den kiekke Slanges Fald Apollinem bevæger,
Han spidse Morder-Piil paa krumme Bue legger,
Hvor udaf Hierax strax føled Hierte-Stød,
Og med den hvasse Piil faldt ned paa Jorden død.
Men Pan af Medynk ham i anden Form omstøber,
Saa af en Høg en Mand i Daphne Skov omløber.
Den blodig Piil, som dybt i duned Bryst end stod,
Til en Hirtsfænger blev; den Linie udaf Blod,
Som udaf Saaret flød, til rødt Geheng brodered,
Med smaa Sølv-Plader paa. Af Hoved-Duun formeret
En Hue blev, som han gav Navn udaf Cachet.
Han dog sin forrig Siel beholdt; thi all hans Æt
I Skove, Lunde fast den meste Tid omsvæve,
Paa Høge-Viis og Art i andre Ting og leve:
Thi, som en Høg er Skræk for mindre vinged Dyr,
Saa Bønder, Hyrder fast som Pest en Skov-Fogd skyr.








I:holberg2002112616
T:Den 6. Fabel.
TOC:<num>Fab. 6.</num>Hvorledes Nattergalen Aëdon omkommer og forvandles.
U:Hvorledes Nattergalen omkommer og forvandles.
F:Til disse Sørge-Spill vor Nattergal var Kilde

Til disse Sørge-Spill vor Nattergal var Kilde;
Hvorover den blant Dyr og Fugle hørte ilde.
Slig daglig Haanhed den saa sterk til Hierte gik,
At Livet endtes; men hun anden Skabning fik,
Thi af en liden Fugl en selsom Væxt udspired,
Hvis Afkom Skue-Spill med Dands og Sang har ziret,
Et Qvinde-Billed, som ey Frue, Jomfru er,
Men udi Qvinde-Slægt en Classe giør i sær.
Dets Planter fører Navn udaf Operatricer,
Og samme Dyder som Stam-Moderen udviser,
Ja udi mange Ting den gandske overgaaer.
Paa visse Tider kun en Nattergal om Aar
Sig udi Venus-Spill og i Musiken øver;
Men disse derimod paa begge Ting gir Prøver
Fra Vaar til andet Vaar, fra Høst til anden Høst,
Og all slags Elskere er hele Aar til Trøst.









I:holberg2002112617
T:Den 7. Fabel.
TOC:<num>Fab. 7.</num>Om Bus og Boeidions, Studens og Qviens, Kierlighed og ulykkelige Skiebne, samt Soelsikkens Forvandling.
U:Om Buses og Boeidions Kierlighed og ulykkelige Skiæbne; saa og Soelsikkens Forvandling.
F:Man hørte andet ey i Skoven, end Ulykke

Man hørte andet ey i Skoven, end Ulykke:
Strax derpaa spilled blev et andet Sørge-Stykke,
Som og var Virkning af Pandoræ Uhelds Kar,
Og Tiger-Hierter selv til Medynk bøyet har.
To ædle Hyrder i et Huus tilsammen bode,  <note>Parodie over Pyramus og Thisbe.</note>
I stor Forening med hinanden disse stode,
Den ene Damon hed, den anden Tityrus,
De selv, Hyrdinder, Børn bebode samme Huus.
Paa skiønne Øxen, Faar de vare begge rige;
Blant dem særdeles to dog havde ingen lige,
Men andet Stoldens Qvæg i Tegning og i Skik,
Som Solen udi Glands Planeter, overgik.
En førte Navn af Bus, Boeidion den anden,
En snee-hvid tegned var med Purpur-Plet i Panden,
Den anden af Natur var farved Himmel-blaae,
Med hvide Pletter sprængt, som Stierner man dem saae
Paa Himlens Firmament. Saa danned vare begge;
Men til Naturen dog man søgte Konst at legge.
Nu overstrøg man Horn med konstig Purpur-Glands,
Nu man af Roser og af Lilier fletted Krands,
Som man ved Horn og Hals til Prydelse lod fæste.
Med all den Herlighed dog fattedes det beste:
Thi Hyrderne dem ey tillod blant andet Qvæg
Sig at forfriske med uskyldig Lyst og Leg;
Saa Skiønhed dem betog all Frihed, giorde Træle.
Imellem dem var dog to tynde Skilrums Fiæle,
Hvis Sprækker aabned Vey til de forlibte Ord,
Som stifted Elskov, men forfremmed begges Mord.
De overlagde med hinanden at undvige,
Og sig ved Morgenstund af Fængselet at snige.
En Dal i Lunden blev benævnt til Sammel-Sted,
Hvor skulde høstes Frugt af planted Kierlighed.
Da, før man stige saae den gyldne Morgenrøde,  <note>Nondum nocturnos Aurora removerat ignes, // Solqve pruinosas radiis siccaverat herbas.</note>
Før Solen tørred den Dug-vaade Jordens Grøde,
Ja alting stille var, ey Tunge rørte sig,
Alene Luften giald af Uglens Sørge-Skrig,
See! da Boeidion til Flugten sig bereder,
Med agtsom Møye Vey til Uheld efterleder,
Og, da end hvilede i Stolden Faar og Qvæg,
Hun passed Tiden, og sig ud af Fængslet sneg,
Til Dalen kom, hvor man en kølig Bæk saae rinde.
Der, ventende paa Bus, hun øyned en Løvinde, <note>- - - Venit ecce recenti // Cæde leæna boum spumantes oblita rictus, // Depositura sitim vicini fontis in unda.</note>
Som fnysend trinned frem af tykke Ceder-Skov,
Og bar i blodig Mund en Levning af et Rov.
I denne Alder det en Mode var at røve,
At myrde, slaae ihiel, og alle Laster øve.
Det Rov, Løvinden bar, var Hoved af en Koe,
Som fangen var og myrdt mod Løfter, given Troe.
Hun ved et Ceder-Træe da Rovet fra sig kasted,
Til samme kølig Bæk Tørst-brændend derpaa hasted.
Da Heden stilled var, hun bortgik, og forlod  
Det horned Hoved ved den samme Ceder-Rod.
Boeidion af Frygt forstak sig i en Hule,
Og der besluttede sig nogen Tid at skiule,
Til Dyret borte var, og Faren overdrev.
Men til et Sørge-Spill slig Skiul en Aarsag blev.
Af Østens Purpur Dør da Verdens Lys fremtrinned,  <note>Segnior Oceano, qvam lex æterna vocabat, // Luctificus Titan nunqvam magis æthera contra // Egit eqvos - - -</note>
Men med Sølv-skiolded Bryst, og ey som vanligt skinned,
Den dunkel var og graae, gik seen, tvivlraadig frem,
Som den, der frygter, og seer efter Veyen hiem,
Saa Nattens Fakler sig imod dens Aasiun styrked,
Paa Horizont stod stil, som naar den er formørked,
Den hele Himmel-Vold tilkiende give lod,
At udi Daphne Skov en Uheld forestod.
I saadan Sørge-Dragt alt Solen var oprunden,
Da Bus end stille laae med Søvnens Lænker bunden.
I falske Billeder han saae sin Elskovs Høst,
Laae udi Drømme paa sin kiere Mages Bryst.
Men Natte-Phantasie med Sielen ofte spiller,  <note>- - per ambages solitas visis // Vaticinata qvies.</note>
Naar Uheld nærmer sig, den Vellyst forestiller.
Her Kierne vises, hvor er dog kun Orme-Gruus;
Cometen truende staaer over Brude-Huus.
Imidlertid da sligt i Dalen Koilas skede,
Bus af et Hanegal advared sig beredde,
Sin kiere Mage at omfavne sammested. 
Da han i gule Sand blev vaer Løvindens Fiæd,
Hans Blod strax isnede, hans hele Legem bæved;
Men da han Rovet saae, mod Himlen han sig hæved,
Udøsed hule Suk, og sagde: Denne Nat  <note>Una duos nox, inqvit, perdet amantes.</note>
Forraadet haver to forened Siele plat.
Jeg som Forræder bør af alle høre ilde,
Jeg burde møde først, men kommer dog forsilde.
I Løver, Tiger-Dyr, som boe paa dette Sted,  <note>- - - Nostrum divellite corpus, // Et  scelerata fero consumite viscera morsu, // O qvicunqve sub hac habitatis rupe, leones!</note>
Af Huler kryber frem, af Høye stiger ned,
Anfalder, griber an Boeidions Forræder,
Omkommer, sluger op den grummeste Misdæder!
Men den er jo forsagt, som andres Hielp begiær;  <note>Sed timidi est optare necem.</note>
Hvad hindrer, at jeg selv min Leve-Traad jo skiær?
Han i Fortvivlelse til Bækken derpaa hasted,
Og der sig Hoved-kulds, hvor den var dybest, kasted.
Saa blev Vellystens Sted forvandled til en Grav,
Han efter nogle Suk sin Aande der opgav.
Boeidion, som laae imellem Frygt og Længsel,
Omsider fatter Mod, udkryber af sit Fængsel,
Med fryftsom Øye seer sig allevegne om,
Og endeligen til den fæle Grav-Sted kom.
Der hun sin Elsker fandt, som endnu var i Live,
Med Døden kiempe, og sin Aande at opgive.
Før Sielen udfoer, han i disse Ord frembrød:
Mon det en Skygge er? Ney, vist af indbildt Død
Jeg til Fortvivlelse og egen Mord er dreven;
Jeg af Vildfarelse min Banemand er bleven.
O hvilken Hendelse! o et fortvivlet Mord!
I sidste Siele-Gisp udsuktes disse Ord.
Boeidion da saae sin Glædes-Sol neddale,
Men neppe gav et Suk, langt mindre kunde tale.
Som en Febricitant, naar Heden heftigst er,
Man uden Pine fast og Krympten ligge seer,
Han ey udøs et Suk, er taalig, ikke klynker,
Ja ey begribe kand, hvi andre hannem ynker;
Naar Heden tager af, og sagtes første Storm,
Da Smerten føles, han sig vrider som en Orm,
Sygdommens hede Gift da allerførst han kiender;
Til Lægen, som var nys foragted, han sig vender,
For Øyne svæve da Elendighed og Nød,
Det krumme hvasse Lee, den fæle blege Død:
Saa her Boeidion, da første Storm ophører,
Først Smerten føler, og mod Himlen Klage fører,
Da Taare Strømme-viis med Sukke brøde ud,
Og slige haarde Ord mod Elskovs blinde Gud:

          Slige Gierninger du øver,
               Offer, Altar dog begier,
          O Cupido, Siele-Røver,
               Ondskabs-Stifter! du dig her
          I at yppe ey har skiemmet
               Dobbelt Uheld med eet Skud,
          Og din Ondskab har forfremmet
               Med at myrde, rødde ud
          To Hiert-elskend kiere Siele.
               Du din Bue spændet har,
          For at saare; i at hele
               Aldrig du saa villig var.
          Mon den fød er af Gudinde,
               Som Udyders Samling er?
          Ney! af giftig Helveds Qvinde
               Jeg en Plante heller seer.
          Tigerinde er din Amme,
               Som Alecto har betrod,
          Dig opklækket har den samme
               Ey med Melk, men Tiger-Blod.
          Grumme Parcæ, I som tvinger
               Alting med beslutted Raad,
          Dreyer om med Almagts Finger
               U-helds, Lykkens Spinde-Traad,
          Livets Grendser foreskriver,
               Som man ey maa overgaae, 
          Og til Døden Varsel giver,
               Naar er Tid at banke paa!
          Naar som Traaden er udvunden,
               Tenen nok er dreyed om,
          Leve-Tiden er forsvunden,
               I forkynder Dødens Dom.
          Jeg all Skiebnens Raad foragter;
               Jeg afskiærer selv min Traad,
          Gaaer til Acheron, og fragter
               Dødens Færge, Charons Baad.
          I maa eders Almagt prise,
               Skiebnens Raad jeg kun beleer.
          Jeg for Verden vil bevise,
               Den paa Sand kun bygged er.
          Intet holder mig tilbage,
               Afgrund, Himmel, eller Jord,
          Jeg jo følge maa min Mage
               Her jo skee maa dobbelt Mord.
          Najades, I Flod-Gudinder,
               Som den køle Bæk beboe,
          I mit Forsæt giør ey Hinder,
               Lar mig hvile her i Roe!
          Yndig Nympher! jeg udbeder
               Liden Plet af eders Grund;
          Det er alt, hvad jeg af eder
               Søger i min sidste Stund.
          Flodens Fiske herfra driver,
               Hindrer dem at nærme sig,
          At dem ey til Føde bliver
               Dette ædle Tvilling Lig!

Hun derpaa Afskeed tog med Træer, Dyr paa Landet,
Og med heroisk Mod sig styrtede i Vandet,
Ved Flodens Nymphers Hielp faldt paa sin Elskers Bryst,  <note>- - Seque acclinavit in illum, // Et tulit ad manes junctæ solatia mortis.</note>
Og der udsukked Siel.  Sligt var i Døden Trøst.
En Sole-Blomster, som saae an sligt Sørge-Stykke,
Blev saa bevæged af Boeidions Ulykke,
At den bortvisnede i samme Øyeblik,
Liv, Farve, Yndighed som hastig Røg forgik.
Den kielne Blomster kand ey megen Anstød lide,
Den tit af ingen Ting forskrækkes i Utide,
Saa mindste Hendelse og Uheld Sindet slaaer,
Nu er den Markens Zir, nu tør og visen staaer.
Gudinden Flora den ny Liv og Aande giver,
Vor Sole-Blomster til en Jomfru danned bliver;
Den, som paa Mark og Eng Naturen havde sat
Til Smykke, Prydelse, til Hove blev Zirat.
Paa Herrers Slotte man dens Afkom Frøkner kalder;
Thi Jomfru-Titel meer ey skyttes i vor Alder.
De alle Moderen derudi slægte paa,
At kun en stakket Tid de glimre, blomstrend staae.
Som Sole-Urter man dem hastig seer at spire,
Som Stierner skinne, og som Lilier Huuse zire,
Ved mindste Frue-Nik de dog maa vandre fort,
Ved et u-naadigt Blink de visner, tørres bort.







I:holberg2002112618
T:Den 8. Fabel.
TOC:<num>Fab. 8.</num>Hvorledes Bus bliver forvandlet.
U:Hvorledes Bus bliver forvandlet.
F:De to Forliebtes Død Bubona gik til Hierte

De to Forliebtes Død Bubona gik til Hierte,
Gudinden hørte an sligt Sørge-Spil med Smerte.
Hun sagde: Daphnes Hiord jo mist har all sin Zir.
Hvad hindrer mig, at jeg dem anden Skabning gir?
Hvad har det ædle Par dog giort? hvad er dets Brøde?
Skal de til Fiskene i Aaen blive Føde?
Ney, jeg vil give dem ny Siel, nyt Liv og Blod.
Men Guderne med Bus kun ene sligt tillod.
De vare begge vel af Skovens Guder ynded;
Men som Boeidion mod Himlen havde syndet,
I det hun øsed ud mod Skiebnen bittre Ord,
Saa hendes Navn til Straf blev rødded ud paa Jord.
Men Bus i Mands Gestalt flød op ved Aaens Bredde,
Man ham behændig saae paa hvide Sand at træde,
Hvert Forbeen blev til Arm, Haar blev til skiære Hud,
Bagbeene brededes i folded Buxer ud,
Af Liv og Krop blev kun igien en liden Stumpe,
Og meer end halve Rygg forvandledes til Rumpe.
Han løb fra Skovens Hiord, forglemmende sin Brud.
Dens Afkom har sig vit i Verden spredet ud,
Den største Deel sig i Batavia sat neder;
Saa kaldtes Landet før, men nu det Holland heeder.
Man seer dem lidt paa Land, men mest paa Søe og Aae.
Stam-Faderen de fast i alting slægte paa;
Thi gierne, naar man om et Oxe-Stykke hører,
Saa det bedrives af en Hollandsk Skøyttefører.
Dem siges kand til Roes, at endnu ey et Haar
De fra Stam-Faderen i Tale, Sæder gaaer.









I:holberg2002112619
T:Den 9. Fabel.
TOC:<num>Fab. 9.</num>Om Psylli og Psyllæ, Loppens og Lopindens, Kierlighed og Blodskam, samt den førstes Forvandling.
U:Om Psylli og Psyllæ Kierlighed og Blodskam, samt den førstes Forvandling.
F:Saa Mord, Fortvivlelse man alle Vegne hørte;

Saa Mord, Fortvivlelse man alle Vegne hørte;
Fra et til andet Sted den flygtig Fama førte
Nu Tidende om Mord, om selsom Elskovs Brand,
Ja Blodskams Synd tog selv i Skoven overhaand.
I Psyllodeia, hvor Bubona havde Sæde,  <note>Denne parodie er en Sammensmeltning af Myrrhæ og Byblidis Historier.</note>
To Tvilling-Lopper med Forældres største Glæde,
Som første Grøde af en Ægte-Kierlighed,
Blev bragt til Verden paa et blødt og duned Sted
Ved Foraars Tider i en yndig Nymphes Kammer.
Forældrene med Flid vort Tvilling-Par opammer,
Dem skiøn Optugtelse gir efter Byrd og Stand,
Som Hoffets ædle Dyr for andre nyde kand.
Den ene Psyllus man, den anden Psylla kalder.
De begge fremmedes i Skiønsomhed og Alder;
Men man en Kierlighed hos Søsteren blev vaer,
Som større er, end den, Naturen tilladt har.
Hun elsker vel, men dog ey syndig Elskov kiender,
Hun strax ey merker, at hun mod Naturen brænder.
Af syndig Lue hun urolig er og heed;
Men falske Skygge af en tilladt Kierlighed  <note>Mendaciqve diu pietatis fallitur umbra.</note>
Vor Tvilling-Søster saa forblinder og bedrager,
At u-naturlig Ild hun for en Dyd antager.
Men syndig Lue saa ophidsed unge Blod,
At Psyllus Dag og Nat for Psyllæ Øyne stod.
Hun udi Søvne seer sin Broder fyldestgiøre  <note>- - - Visa est qvoqve jungere fratri // Corpus, & erubuit, qvamvis sopita jaceret.</note>
Sin syndig Attraae, og sin ublue Krop at røre.
Hun vaagner ofte op, af Blusel fast er død;
Hun skammer sig, men kand en Tanke ey saa sød
Af Sindet rødde ud. Hun ofte med sig trætter,
Sig selv fordømmer, men med Tanken dog sig mætter,
Forbander Tid og Stund, hun baaren blev paa Jord,
Og bryder ofte ud i slige bittre Ord:

          O glade, fæle Billede,  <note>Me miseram! Tacitæ qvid vult sibi noctis imago?</note>
               O søde, bittre Drømme,
          Som give Skræk, Fornøyelse,
               Husvale og fordømme!
          O Dødens Broder! sorte Nat!
               Hvi for mig Garn du kaster,
          Mig lokker, viser som en Skat,
               Hvad min Ulykke haster?
          Men hvad? jeg jo Forargelse
               I Drømme ikke giver?
          Nok er, at ey jeg vaagende
               Deslige Synd bedriver.
          Kand Skygger, Natte-Phantasie
               Min Ære mig berøve?
          Kand jeg i Drømme Koglerie
               Forhindre dem at øve?
          Men samme Natte-Hendelse
               Om Dagen forekommer,
          Defore dette Billede
               Er dog min strenge Dommer.
          Den Synd, til hvilken Søvnens Gud
               Mit Sind og Hierte bøyer,
          Jeg jo ey vaagen rødder ud,
               Men dermed mig fornøyer.
          Saa tit den ublue Drøm jeg faaer,
               Af Skræk jeg vaagner, ryster;
          Et Ønske dog i Hiertet staaer:
               Gid du var ey hans Søster!
          Gid alting os tilfælles var,  <note>Omnia Dii facerent essent communia nobis, // Præter avos.</note>
               Foruden Fader, Moder;
          Gid danned var til Ægte-Par,
               Hvad nu er Søster, Broder!
          Hvi har Naturen i det Land
               Mig ikke ladet føde,
          Hvor Søn kand blive Dotters Mand 
               Foruden Skyld og Brøde?
          Jeg saadant vaagend pønser paa,
               Er jeg da ikke skyldig?
          Kand jeg for Himlen da bestaae?
               Er da min Forsvar gyldig?
          Men, naar jeg tænker mig lidt om,
               Jeg alt for meget iler,
          Jeg alt for hastig fælder Dom,
               Og uden Grund fortviler.
          Hvis det er ey mod Himlens Bud,
               Hvi jeg mig da mistrøster?
          Man seer jo en og anden Gud,
               Der ægtet har sin Søster:
          Saturnus Opim har i Favn,  <note>Sic Saturnus Opim junctam sibi sangvine duxit, // Oceanus Tethyn, Junonem rector Olympi.</note>
               Som sig i Blod paarører;
          Ja Gudernes Monarch jo Navn
               Af Mand og Broder fører;
          Oceanus med Theti sig
               I Ægteskab jo glæder.
          Hvo synder, som er Guder lig,
               Og Himlens Fodspor træder?

Hun derpaa fatter Mod, sin Amme til sig kalder,
Med Hik og yppig Graad om Halsen hende falder.
Hielp Thelalusa! hielp dit kiere Foster-Barn,
Hun sagde; Skiebnen mig indvikler i et Garn.
Ey Siel paa Jorden var I saadan Angst og Fare.
Giet, hvad det er; min Skam jeg ey kand aabenbare.
Jeg kand af Strikken ey og Garnet redes ud,
Med mindre krænkes maa Naturens hellig Bud,
Undtagen at jeg selv til større Uheld haster,
Undtagen jeg mig Skam og Haanhed underkaster.
Hvor farlig Frihed er, jeg dog af Garnet maa,
Med Haanhed og med Død mit syndigt Ønske naae.
Den kiere Amme da begyndte sterk at grue,
Nu brugte søde Ord, nu saae man hende true;  <note>Et modo blanditur, modo, si non conscia fiat, // Terret. - - -</note>
Med dybe Sukke nu og salte Taare bad,
Nu brugte Myndighed, og truede med Had,
Nu vended Rygg, og til Forældre vilde løbe,
Hvis, hvad paa Hiertet laae, hun ikke vilde røbe.
Dølg intet, sagde hun, men alting aabenbar,
Betænk min Troeskab, vid, at du mig diet har.
Jeg dig besværger ved din kiere Fader, Moder,
Ja ved din anden Siel, din dyre Tvilling-Broder.
Da raabte Psylla: Nævn min Broder ikke meer;
Af dette Navn jeg all Ulykke flyde seer.
Fortvivlend Taushed, Skræk og Zitren derpaa fulte.
Den syndig Glød brød frem, som ærbar Aske skiulte.
Da merked Ammen strax, hvad Ildens Tønder var.
Hun raabte overlydt: O ulyksaligt Par!
O søde Foster-Barn! din Skiebne jeg beklager.
Fortvivl dog ikke slet; thi hvordan jeg det mager,
Jeg dig maa føre til det ublue kiølig Vand,
Hvori din syndig Lyst og Hede lædskes kand.
Hun derpaa flittig Agt paa Psylli Idræt giver,
Hans Natte-Leye, hvor Loppinder stevned bliver.
Hun strax udspeyded, at Loppinden Hamadryst
Af Psyllo stevned var paa Nymphens Rives Bryst
Ved Midnats-Tide til en Samqvem sig at møde.
Slig Tid blev udvaldt til den Pine at forsøde,
Den Ild at slukke, og at dempe Elskovs Brand,
Som udi Psyllæ Siel tog saadan Overhaand.
Hun derfor Hamadryst indprenter falsk Mistanke,
At, hvis hun møder, det vil hende stedse anke;
Hun siger: Hamadryst! dig Psyllus spotte vil,
Han med Loppinder tit har øvet saadant Spill.
Saa udi hendes Sted vor Psylla henført bliver,
Og han uvidende en Blodskams Synd bedriver.
Den gyldne Maane da fra Himlen flygted bort,  <note>- - - - Fugit aurea cælo // Luna, tegunt nigræ latitantia sydera nubes.</note>
Og Nattens Himmel blev af Taage dobbelt sort.
Den kaade Venus selv i sorte Skye sig svøber,
De andre Himmel-Tegn af Horizonten løber,
Hver Stierne dunkel blev foruden Skin og Glands,
Man saae kun Himlens Riis, Cometen med sin Svands,
For hvilken Luft og Jord, samt Hav og Afgrund gruer,
Den sig ey lader see, med mindre den og truer.
Det Jomfru-Bryst, hvor man slig hæslig Synd bedrev,
End udi Søvne kaald, ja gandske isned blev.
Den syndig Psylla laae imellem Kuld og Hede,
Hun isnede af Frygt, og blusede af Glæde.
Skam, Blusel, Mod og Frygt, Fryd, ond Samvittighed
Paa eengang førte Krig, i Hiertet havde Sted.
Den gyldne Phoebe da til Hevn og Straf fremtrinner,
Og dette syndigt Sted med Klarhed overskinner;
Den Solens større Skin og til Undsætning tar.
Da Phyllus blev med Skræk sin egen Søster vaer,
Hans Hierte fyldtes op med Bitterhed og Vrede.
Stat vanskabt Psylla, jeg din Gravsted skal berede!
Han sagde fnysende, løb som en Top omkring,
Og derpaa Himmel-høyt af Brystet gav et Spring. 
Men Psylla zitrende paa Flugten sig begiver,
Af Tvilling-Broderen sterk efterhopped bliver.
Ni gange Maanen om sin Himmel-Cirkel gik;
Men Flugt, Forfølgelse end ingen Ende fik.
Her Frygt for Broders Hevn gav u-naturlig Kræfter,  <note>-  -  Hic spe celer, illa timore.</note>
Der Vrede muntred op at løbe stedse efter.
Men Psyllus merker ey sin Overiling før,
Før Synet dunkles, før han Siel gir op og døer.
Da Aanden ham forlod, man dette Ønske hørde,
Som Vinden villig hen til Guders Boelig førde:
Lev syndig Psylla, lev, og bring til Lyset frem,
Fød et Vidunder og blant Dyr et vanskabt Lem,
Som hverken Lignels har af Dyr, af Fugl, af Planter,
Hvis Lige findes ey i Verdens fire Kanter!
Dets Fødsel, Opvæxt, Død skal mod Naturen gaae,
Som det undfanged er. Det skede ligesaa.
Slig selsom Hendelse den hele Skov forskrækker;
Men Qvæg-Gudinden den Afsjæled dog opvækker,
Saa en guldbremmet Mand man for en Loppe seer,
En lystig, hoppende, mundered Officier.
Dens Afkom overalt i Verden sig udspreder;
I Krigs-Matriculer man dem heeder.  <note>Hvad for unge slags Krigs-Folk, enten de ere til Hest, til Fods, til Vands eller Lands, skal jeg ikke kunde sige, saasom udi den i Fortalen allegerede Krønik denne Passage var gandske ulæselig.</note>
Det med Stam-Faderen hos dem tilfælles er,
At man gemeenlig dem i Fruer-Stuer seer.
De gaae paa Tæerne, giør krumme Spring, og hopper,
Og derfor føre Navn udaf tobened Lopper,
Og som Stam-Faderen sig nære redelig
Blant Nympher, sær naar der i Landet ey er Krig.








I:holberg2002112620
T:Den 10. Fabel.
TOC:<num>Fab. 10.</num>Om Psyllæ Foster, Padde-Hatten, dens Kierlighed til sig selv og underlige Forvandling.
U:Om Psyllæ Foster, Padde-Hatten, dens Kierlighed til sig selv og underlige Forvandling.
F:Nu Tiden stunded til, at Psylla skulde føde.

Nu Tiden stunded til, at Psylla skulde føde.
Man ey Gudinder, som sædvanligt, saae at møde,
Men trende Furier udi Lucinæ Sted, <note>Eumenides tenuere faces de funere raptas, // Incubuit bubo. - -</note>
Eumenides, som spaae Ulykke og Fortred.
Man fæle Ugler saae i Luften yppig svæve,
Samt andre Ting, som Straf betyde, Hevn udkræve.
Med bitter Smerte da en vanskabt Sæd fremkom,
Et selsom Foster, som sin Moder bragte om.
Af Sæden man blev vaer en egen Urt at stige,
I Skov, paa Mark og Eng var aldrig før dens lige,
Den til fuldkommen Vext kom paa en enest Nat.
For nogen Tid blant os den kaldtes Padde-Hat;
Men nu, vort Maal er glemt, gaaer ud paa fremmed Toner,
Deslige Urter man gir Navn af Champignoner.
Den ved en Sølv-klar Aae i Daphne fæsted Rod,
Men hastig undergik, som den blev hastig moed;
Thi Psylli sidste Suk Bubona kom for Øre,
Som strax besluttede, hans Bøn at fyldestgiøre.
Den selsom vanskabt Væxt, som mod Natur er fød,
Hun sagde, skal og døe en unaturlig Død.
Hun gloend Øxen strax for gyldne Kane spænder ,
Og mod et vestligt Land, Iberia, sig vender,
Hvor egen Kierligheds Gudindes Sæde er,
Som dyrked bliver blant Gudinder udi sær.
Hun paa et Speyl-Glas Slot den stolte Frue finder,
Med pletted Ansigt og med Purpur-sminked Kinder.
I alle Hiørner man Gudindens Billed saae,
Og slige prægtig Ord derover gravne staae:
Her du det Smykke seer, som mest Naturen pryder,
En konstig Sammel-Punct af Yndest, Skiønhed, Dyder.
Du undres herved, men du undres meere skal,
Naar du Gudinden selv seer i Original,
Der skinner meer end Soel paa de Crystalle-Gader,
End Morgenrøden, naar den Purpur-Telt forlader,
Mod hvilken Stiernerne fast døde, dunkle staae,
Mod hvilken Marmor sort, og Sneen dømmes graae.
Lovsange qvæded blev i Himmel-klingend Tone.
Hun selv med oprakt Hals sad paa en Filsbeens Throne;
Ved hver en Side smaa Gudinder, Nympher stod,
Ved hvilke hun sin Priis i Sang udbrede lod.
Hver holdt i hvide Haand et Speyl, for at beskue
En skygged Lignels af den selv indbildte Frue.
Indbildning, Sminke var ved Thronens ene Kant; 
Man Hyklerie og Mod ved anden Side fandt.
Med ene Haand et Speyl Fru Philautia holder,
Med anden Sneehvid Haar i Pukler slaaer og folder.
Bubona kunde ey med Bønner fast formaae,
Imens hun talede, et Øyeblink at faae;
Af egen Elskov saa fortrylled var vor Frue,
At hun ey mættedes, sin Skiønhed at beskue.
Dog vidste hun, hvad Garn Gudinden fanges i,
Sin Tale prydede med høvisk Hyklerie.
Gudinde, sagde hun, som skabte Ting maa vige,
Ey ene her paa Jord, men og i Luftens Rige;
Som gyldne Venus ey i Skiønhed nærme kand,
Den gule Pallas ey i Dyder og Forstand;
For hvilke Charites i Yndighed maa sukke;
For hvilken alle Ting, hvad Aande har, maa bukke;
Hvis Skiønheds gyldne Glands bordriver Dunst og Mørk,
Gir Døde Liv igien, oplyser Nattens Ørk;
Som blant Gudinder er den ædleste af Stamme;
Som Himmel-Dyder selv har stræbet at opamme:
Hielp, o Gudinde, i at fælde, rødde ud
En nyfød Plante og et selsomt Skov-Ukrud,
Lad egen Kierlighed den vanskabt Urt opbrænde,
Lad og i Daphne Skov dit Herredomme kiende!
Din Skiønhed kundbar er, øv ogsaa lidt din Magt,
Lad see, at alting dig paa Jord er underlagt!
Af saadan Hyklerie Gudinden loe og smiled,
Forspændte gyldne Karm, og med Bubona iled,
Som forud agede, at vise kortest Stie.
Paa Veyen fulte Mod, Indbildning, Hyklerie.
Om hendes Ankomst hvor der hørtes Rye og Rygte,
Der alle Dyder man saae zittrende at flygte.
Den nøgne Sandhed, og den kroged Ydmyghed
I Jordens Huler og i Havet krøbe ned.
Den pialted Ærlighed udstrakte frygtsom Vinger,
Tog Flugten, og sig hen mod Nattens Boelig svinger.
Omsider kom hun hen, hvor Padde-Hatten stod,
Og uformerkt sin Gift paa den nedregne lod. <note>- - - Vertit furiale venenum // In pectus - - -</note> 
Den skarpe Gift slaaer ind i alle Svede-Huller,
Saa Padde-Hattens Blod som sydend Vand opbuller,
Og, som den spired op var ved en liden Aae,
I dens Sølv-klare Vand den sig med Glæde saae.
Dens eget Billede til Elskov den optænder;  <note>Se cupit imprudens, & qvi probat, ipse probatur.</note> 
Skiønt den af Jordens Dug var vaad, som Ild dog brænder,
Hver Mine, Øye-kast den mod sin Skygge slaaer,
Paa samme Maade den igien af Skyggen faaer.
Af saadan Syn han dog sig lidet kunde fryde;
Fortvivlend ved at see det, han ey kunde nyde,
Naturen hannem ey at nærme sig tillod,
Som Tantalus ved Vand han brændend tørstig stod.
Han i at see sig selv i Skyggen ikke trættes,
Det gierrig Øye vel faaer nok, men ey kand mættes.
Af eget Syn han faaer sit Bane-Saar, og døer,
I sidste Aandedræt dog saadan Klage føer:

          Grønne Lunde, skygged Skove, <note>Ecqvis, io sylvæ, crudelius, inqvit, amavit?</note>
               Purpur-Enge, bladed Træer!
          Siger mig paa Troe og Love,
               Hvo mig lig i Elskov er.          
          Siger, om I kand erindre
               Saadant Syn i Skoven før.
          Jeg seer alt, hvad Sorg kan lindre;
               Men af samme Syn dog døer.
          Jeg seer den, som mig behager,
               Den behager jeg igien;
          Den mig qvæger, Liv fratager,
               Er min Uven og min Ven.
          Naar jeg græder, han og græder,
               Naar jeg leer, han ogsaa leer;
          Jeg jo finder, hvad jeg leder,
               Død og Liv paa eengang seer.
          Jeg giør Ild, og Hede lider,  <note>Uror amore mei, flammas moveoqve feroqve.</note>
               Stikker an, og brændes selv;
          Ilden, som mig tær og slider,
               Stiger op af fugtig Elv.
          Gid hvad jeg attraaer var borte,
               Gid den og mig ikke saae;
          Vi hinandens Liv forkorte,
               Begge brændend tørstig staae.
          Helved jeg hør mod mig hvine,
               Himmelen dog mod mig leer,
          Skiebnen mig paafører Pine,
               Og paa eengang gunstig er.
          Jeg en Galde-Blanding smager
               I det Honning-søde Vand,
          Vedsken har, som Tørst betager,
               Dog staaer Sielen udi Brand.
          Jeg dog zitrer ey for Døden,  <note>Nec mihi mors gravis est posituro morte dolores; //  Hic, qvi diligitur, vellem diuturnior esset: //  Nunc duo concordes anima moriemur in una.</note>
               Skiønt paa Fødsels-Dag jeg døer.
          Sielens Skilsmis slukker Gløden,
               Og paa Pinen Ende giør.
          Gid den maatte leve længer,
               Som min Hedes Tønder er;
          Men desvær! een Siel her hænger
               Af to enig Legemer.

Saa endtes Klagen. Han faldt derpaa som i Dvale,
Hans Kræfter svandtes bort. Han kunde meer ey tale,
Men som et Billede af Parisk Marmor laae,
Og den han elskede alene stirred paa.
Ret som det gule Vox ved sagte Ild henrinder,  <note>- - - - ut intabescere flavæ // Igne levi ceræ matuninæqve pruinæ &c,</note>
Og Jordens fæde Dugg ved Morgen-Sol forsvinder,
Saa denne Elskovs Ild til Aske falded Kull
Udtæres Legems Leer, og brændte udi Smull.
Han med Forundring saae sin elskend Morder-Mage
Forsvinde med sig selv, fortvivle, og aftage.
Han saae med lige Trinn til Døden begge gaae,
Naar han gav hule Suk, den sukked ligesaa.
I alle Ting han fandt sin Mage med sig ile,
Ham efterabe i at græde, at fortvile,
Til Døden endelig at giøre sig bered;
Ja, da han Siel gav ud, den blev afsiæled med.
Den vanskabt Urt var dog den ædle Psyllæ Plante;
Hvorover Flora og Pomona sig forbandte,
Den at forvandle i en anden Skik og Form.
Han strax fik Mands Gestalt, men Hud som stribet Orm;
En selsom sort Gevæxt ved haarig Nakke henger,
Og som en ledig Pung paa spragled Skuldre slenger.
Kort, af en Padde-Hat blev dannet en Lakey,
Som strax af Skoven løb, til Stæder søgte Vey.
Af denne Stamme Slægt og Æt Natur opvækker,
Af egen Kierlighed som blæses op og sprækker;
Som Padde-Hatte de og hastig voxe op,
Nu børster Støvler, Skoe, nu staaer paa Ærens Top.  <note>Derfor siger Boileau om dette slags Folk: // -     -     -     -     il est de mes amis, // Je l'ai connu laquais, avant qu'il fut commis. // C'est un homme d'honneur &c.</note>








I:holberg2002112621
T:Den 11. Fabel.
TOC:<num>Fab. 11.</num>Om Bukkens, Tragi, Ambassade til Pluto og Pandora, saa og hans Forvandling; tillige med Jovis Dom og Slutningen.
U:Om Tragi Ambassade til Pluto og Pandora, samt hans Forvandling; Jovis Dom, og Slutning.
F:Saa syndig Lyst tog til med tusinde Ulykker

Saa syndig Lyst tog til med tusinde Ulykker,
Og Skovens Krønnik blev fyldt op med Sørge-Stykker.
Da Demogorgons Søn anvendte Flid, Umag,
Slig Uhelds Aarsag at frembringe for en Dag.
Ved Flid og Møye han udspeyded, men forsilde,
At Fru Pandora var til all Ulykke Kilde;
Men hendes Legem alt i mørke Muld var sat,
Og Skyggen svæved i Afgrundens tykke Nat.
Did Pan besluttede et Sende-Bud at skikke,
For at udforske alt til yderst Punct og Prikke,
Hvi Skoven opfyldt var med saadant syndigt Krud.
En ærbar skiegged Buk han dertil vælger ud,
Som udi Lærdom og Forstand ey havde lige,
Gav ham Befalning, til Plutonem at nedstige.
Der er en steilbrat Sti med Tidseler besat, <note>Est via declivis funesta nubila taxo.</note>
Som til Afgrunden føer og evig mørke Nat,
Hvor Glimt af gyldne Sol og hvalte Himmelbue
Ved evig afsagt Dom forbuded er at skue,
Hvor Mørket tager til ved hvert et Afgrunds Trin,
Og qvæler meer og meer den hvide Middags Skin.
Der tynde Skygger man af Døde seer passere,
Fra Legems Boeliger som skildte nyelig ere.
Den blege Vinter der bedekt med Storm-Skye staaer,
Af stinkend Stygis Vand en giftig Taage gaaer.
Den fæle Afgrunds Stad har tusind aabne Dørre, <note>Mille capax aditus & apertas undiqve portas //  Urbs habet; utqve fretum de tota flumina terra, //  Sic omnes animas locus accipit ille.</note> 
Som tusind Skygger til de Dødes Boelig føre.
Som Sundet trækker Vand af Hav, af Aae og Flod,
Saa denne mørke Stad tar alle Siele mod.
Ved Porten Pluto gaaer vor Sende-Bud i møde,
Spør: hvad hans Idræt er blant Aander og de Døde?
Den skiegged Gedebuk ham svared med Besked,<note> - - Exponit causas odiiqve viæqve.</note>
Sit Ærinde beskrev med Fynd og Ziirlighed.
Da rasend Cerberus løb frem, ham vilde glube,<note> - - - tria Cerberus extulit ora, //  Et tres latratus simul edidit.</note>
Gav et tredobblet Lyd af sin tredobbelt Strube;
Men Pluto med et Vink ham strax tilbage drev,
Da Tragi Creditif han saae og Sendebrev.
En høflig Trette strax sig reysed ved Indgangen,
De begge kieppedes af Høflighed om Rangen:
Thi Tragus Fortrin gav til Pluto, som var størst;
Men Pluto svarede: De skieggede gaaer først.
Ham derpaa villig ind i Skyggers Sale førte,
Hvor Tragus meget med Forundring saae og hørte.
Den store Hercules han der fandt Møller snoe,
Den sterke Thetis Søn for Penge at sye Skoe.
Semiramis, som Slot af Marmor her bebode,
Der i en Hytte sad, for Penge Skiorter tode.
Den store Nimrod selv, som Jordens Hersker var,
Smaa Stykker Fyrre-Træ til Svovel-Stikker skar.
Den Tvilling-Broder, som lod Verdens Dronning bygge,
Han med Forundring der saae Skillings-Øll at brygge,
Cambyses, Cyrus med en Saug og Øx i Haand,
Nitocris løbe om at sælge Snørebaand.
Nebucadnezar der staaer svedende og høvler,
Her en Darius for sin Føde flikker Støvler.
Ja Alexander selv paa alfar Veye sad,
Fremvised sine Saar, og om Almisse bad.<note>Med disse Ord: Ich bin ein armer abgedanckter Soldat, der zehen Jahre im Persischen Kriege gedienet habe.</note>
Philemon derimod med gylden Pragt fremtrinned,
Den fattig Baucis blant de andre Skygger skinned.
Da sukked Tragus, og slog Horn og Hoved ned;
Men Pluto svarede: Jer Vel-Ærværdighed!
Man andre Skaale her for Mennesker iskienker,
Det ikke her gaaer til, som man paa Jorden tænker,
Den, der foragtes, her man reyser Altar op,
Her den forsmædes, som var der paa Ærens Top.
Dog finder man og her end mange jordisk Herrer,
Som efter Døden man i Skyggers Boelig ærer,
Som Minos, Æacus, der Retviished og Fred 
Paa Jorden øvet har, og stiftet Enighed.
Han derpaa aabnede nu et, nu andet Kammer,
Hvor Pine-Steder var, hvor hørtes Skrig og Jammer.
Hvad først for Øye kom, en jordisk Helgen var,
Af hvilken Remme man med skarpe Knive skar,
For andre slige med de samme at ophænge.
Da sagde Tragus: ach! den Mand var holdet længe
Gudfrygtig, dydig, from, for alle Synder reen,
Og skinnede paa Jord som Guld og Ædelsteen.
Da svared Pluto: Man paa Jorden ingen kiender
Hvor Hiertet skiuled er, hvor man kun seer til Tænder.
Han med udvortes Skin sin Næste skuffet har,
Skiønt Hierte, Siel dog fuld af Udyd, Ondskab var.
Man videre gik frem, blev vaer en anden Skygge,
Som nyeligen var qvalt af Rang- og Ære-Syge.
For ham to Karre stod af salt og svovligt Vand,
Hvoraf han drikker, men dog ikke ledskes kand.
Nest derved lod sig see en stor Histori-Skriver,
Af to Satyricis som stødt i Morter bliver.
Da sagde Tragus: Hvad har han bedrevet dog?
Han udi Livet skrev saa mangen zirlig Bog.
Da Pluto svarede: det just er hans Ulykke,
Paa grove Laster han i Skrifter har sat Smykke;
Hvis slige Hyklere i Verden ey var til,
Da ikke øved blev saa mangt et Sørge-Spil:
Thi hyklisk Lovsang Vey til Blods-Udstyrtning baner;
Hvis ey Poeter var, var ogsaa ey Tyranner:<note>Forstaae hykliske Poëter.</note>
De store Helte mod Naturen flette Riis,
Just fordi Mord og Rov dem legges ud til Priis.
Men Tragus kunde mindst af alle Ting begribe,
At han to Aander saae med gloend Tænger knibe
Diogenem, som Feyl oprykkede med Rod,
Mod Verdens Ondskab som en Klippe fordum stod.
Men all hans Ydmyghed, hans Dyder vare digted,
Ved sin Philosophie han ey til andet sigted,
End at berede sig et stort og prægtigt Navn,
For Øyet havde ey sin Næstes Tarv og Gavn.
Her i en Løgners Mund man stopper hede Gløder;
Der falsk Angiver man seer hænge op ved Fødder;
Her pustes Gløder op, og Ovnen giøres heed
For sex Tingstude, som var nyelig kommen need.
Men Tragus over sligt fast færdig var at daane,
Med saadant hæsligt Syn bad Pluto sig forskaane.
Sligt blev bevilged. Han blev ført til andet Sted,
Hvor man saae idel Fryd og fuld Lyksalighed.
Her fandtes Helgene, her fandtes ogsaa somme,
Der raadne Lemmer var erkiendt ved Verdens Domme;
Som udaf Geistlighed var dømt til Baal og Brand.
Hvor lidet bygges dog paa Verdens Domme kand!
Her man fordømte seer paa Elysæisk Marke,
Hvad Verdens Udskud var, her leve som Monarke;
Den skattes salig her, som sminked Levnet føer,
Og efter Landets Skik med Sang, Ligpræken døer.
Strax derpaa Tragus blev ført ind i speyled Stue,
Hvor som i Perspectiv man kunde see og skue
Den sidste Verden og tilkomne store Ting,
Som forestilledes i Billeder omkring.
Afgrundens sorte Gud sig paatog at forklare
Hvert Billed stykkeviis, og vised, hvad de vare,
Afridsed tydelig den sidste Verdens Stand,
Som efter Orden jeg ey her opregne kand.
Man nogle pined saae i gloend Kobber Oxer.
Han sagde: Disse Folk skal kaldes Orthodoxer.
De under falske Skin af hellig Nidkierhed
Skal udaf Hovmod, Hevn forstyrre Lande-Fred.
De som Basuner skal opvække Potentater
Til Krig indbyrdes og til Mord mod Undersaatter.
Krig, Blodsudgydelse, Mord, Brand og Tyrannie
Som Dyder øves skal ved deres Raserie.
I andet Speyl man saae som Myrer Folk at vrimle,
At bære raadne Been og Aadsler under Himle,
At falde Næsegruus ved Øvrighedens Bud,
En Skaldepande at anbede som en Gud.
I tredje Speyl han saae een med tredobbel Krone,
Til hvilken man bar Guld, for Synder at forsone.
Den samme dømte Folk til Fængsel, Baal og Brand,
Tillukte Himlens Dør, sat Siele udi Band,
Som mod hans Indkomst og Skat-Kammer førte Lære;
Men loved Salighed og efter Døden Ære
Til dem, som fremmede hans Regiment og Magt,
Som tog hans Fordeel og hans Høyhed udi Agt.
I fierde han saae Folk til Døden villig vandre,
For de ey maatte gaae paa høyre Haand af andre.
Da raabte Tragus: jeg forlanger ikke meer;
Jeg denne Alder ond, den sidste værre seer.
Plutonem derpaa bad sig til Pandora føre.
Det skeede. Han blev bragt igiennem hvelved Dørre
Til Skyggers mørke Sal, hvor han Pandora saae
Imellem Pyrrha og Deucalion at gaae.
Han sagde: Skovens Gud mig hid, Pandora! Sender,
At vide Aarsag til den Uheld, som os hender,
De fremmed Synder, som i Svang i Skoven gaaer,
Og Tyrannie har ført i nogle hundred Aar.
Pandora derpaa strax med zitrend Ord og Tale
Fortaalte hele Sag fra Hovedet til Hale;
Saa Tragus reysed bort med god og fuld Besked,
Og takked Pluto for beviiste Høflighed.
Da dette kundbart blev, Pan søgte sig at hevne,
Og Havets Frue lod for Jupiter indstævne.
En Dag benævned til det store Forhør blev,
Man efter Guder og Gudinder ilig skrev.
Men Thetis sagde: Før vi underkastes Loven,
Den stolte Tragus jeg vil rødde ud af Skoven.
Hun trued ey omsonst. Den horned Tragus fik
Paa Veyen til sit Hiem en anden Form og Skik;
Thi da mod Hustru, Børn han sig med Glæde vender,
For at omfavne dem, for Hover han seer Hænder,
For Haar den platte Hud, for laadne Forben Arm.
Han Øyne kaster ned, beskuer Bryst og Barm,
Er fremmed for sig selv, og hiertelig sig gremmer,
At see forandred Krop med Hud og alle Lemmer.
Han raabte overlydt; men for et Bukke-Vraal,
I Steden for et Bræg gik ud et Mennesk-Skraal.
Saa at af forrig Stand der intet blev tilbage,
Undtagen Horne, samt ærværdig skiægged Hage.
Kort af en Gedebuk blev en Philosophus,
Som lod sig give Navn udaf Democritus.
Af ham Høylærde Mænd og Verdens Vise stammer,
I sær Grammatici, som yppe Bogstav-Klammer,
Med horned Pander mod hinanden ivrig staae,
Og udi Stridbarhed Stamfadren slægte paa.


H1:

I:holberg2002112622
T:Slutning.
F:Nu efter Jovis Bud Skov-Guder og Gudinder

Nu efter Jovis Bud Skov-Guder og Gudinder
Sig for hans Throne til benævnte Tid indfinder.
Paa begge Sider da blev brugt Veltalenhed:
Hver vilde være reen, ey have brudet Fred.
Men Gudernes Monark dem tvang sig at forlige;
Og, paa det ikke meer opreyses skulde Krige,
Lod han ved aaben Brev kundgiøre Himlens Dom,
Hvorved betoges Magt at skabe Bester om.
I Brevets Slutning han lod og indføre dette:
At hvo som Trær, Dyr sig dristed meer at sette
I Rang og Orden blant hans egne Billeder,
Og plante Dyre-Art blant ædle Mennesker,
Den skulde stødes fra sin Magt, sit Regimente,
Ja Tordenstraalers Kraft og Vrede maatte vente.
Han ogsaa Planter, Dyr med evig Taushed slog,
Og udi Vrede dem all Mæle, Maal betog.
Fra den Tid regnes kand den sidste Dyrets Alder,
Som allerslettest er; Man den leeragtig kalder.
Da rykked blev med Rod all Orden, Skik og Dyd,
Og Skov-Veltalenhed forvandlet blev til Lyd.

