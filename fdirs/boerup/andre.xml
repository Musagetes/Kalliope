<?xml version="1.0" encoding="ISO-8859-1"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="boerup" status="incomplete" type="poetry">
<workhead>
   <title>Andre digte</title>
   <year>?</year>
   <cvs-timestamp>$Id$</cvs-timestamp>
</workhead>
<workbody>

<poem id="boerup2002072501">
<head>
   <title>Foraarssang</title>
   <toctitle>Foraarssang</toctitle>
   <indextitle>Foraarssang</indextitle>
   <firstline>Vaaren! Vaaren er i Brudd!</firstline>
   <notes>
      <note>Teksten blev af Morten Børup skrevet på latin (»VERIS ADVENTVS«), som var sproget for alle dannede mænd af den tid. Den ældste kilde til teksten er et manuskript fra Gl. kgl. Samling og oversættelsen her er af Marinus Børup (1891-1959).</note>
   </notes>
</head>
<body>
Vaaren! Vaaren er i Brudd!
Frydefulde Komme!
»Svit svivit!« - hør Svalens Bud:
»Nu er Kulden omme!«
Ager, Bugt og Egelund
vaagner sødt af Vinterblund;
- nyfødt Verden straaler!
Livskraft ildner Krop og Sind,
hver en Pore suger ind
Vaar i fulde Skaaler!

Mark ved Mark har Blomsterbal.
Lundens grønne Gemmer
trilrer lydt af Fuglekald
- hør de søde Stemmer!
Bugten blinker langt langt ud.
Luften blaaner - glemt er Slud -
Duggens Taarer smiler.
Lys og let fordamper Sky -
Solen <i>straaler</i>: Bugt og By
varmt i Vaarlys hviler.

Tak for al Guds Kærlighed!
jubler Land- og Havglans.
Jorden - hvilken Herlighed!
- dog af <i>Hans</i> kun Afglans;
rørt af Ham, er alle Ting
- oppe, nede, rundt omkring -
frem i Farver svulmet;
selv Han mindre ligner dem,
end en Vaar, der straaler frem,
ligner Vintermulmet.
</body>
</poem>
</workbody>
</kalliopework>
