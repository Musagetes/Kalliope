CVS-TIMESTAMP: $Date$
VQ:korrektur1

I:kruse2001101601
T:Hvad var Livets største Glæder
F:Hvad var Livets største Glæder
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
K:drikkevise
Q:kilde

Hvad var Livets største Glæder,
om vi stedse nøde dem?
Hvo paa Roser evig træder
kjedes og til sidst ved dem.
Længsel selv vor Fryd forskjønner,
naar den gives os igjen,
og det første Favntag lønner
Savnet af den elskte Ven.

Dog er knap een Fryd henrunden,
før en anden følger den;
knap er Maiens Blomst forsvunden,            
Høsten smiler strax igjen.
Selv de kolde Vinterdage
skabe Glæder i vort Bryst,
da i Vennelag vi smage
ædel og ublandet Lyst.

Held dig, skjønne Aftenrøde!
atter samler du os her;
glade Hymner, som dig møde,
vidne, at du er os kjer.                  
Venskab! blide Skytsgudinde!                  
smiil til vore Ønsker ned!                
Lær med Nytten at forbinde
Glæde og Uskyldighed!


I:kruse2001101602
T:Venskab, Kjerlighed og Viin
F:Venskab, Kjerlighed og Viin
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
K:drikkevise
Q:kilde

Venskab, Kjerlighed og Viin
skal vort Løsen være,
lad kun Tossen følge sin
usle dumme Lære!
den at Man bør ikke
følge Fædres Skikke,
elske, synge, drikke.
:|: Brødre! skjænker bredfuldt Maal,
det er vore Fædres Skaal! :|:

Lee og spøge med sin Ven,
ved hans Vanheld græde,
trøste ham, faae Trøst igjen
er en herlig Glæde.
Brødre! Glæden nyder,
som os Venskab byder!
Viin i Glasset gyder!
:|: Brødre! skjænker bredfuldt Maal,
drikker, det er Venskabs Skaal! :|:

Modgang ofte i vor Barm
volder bitter Smerte;
men i elsket Piges Arm
trøstes qvalfuldt Hjerte.
Smerten der forsvinder,
selv paa blege Kinder
Glædens Taare rinder.
:|: Brødre! skjænker bredfuldt Maal,
det er vore Pigers Skaal! :|:

Vel tildelte Skjebnen Hver
sine visse Plager;
men den klare Drue er
Raad mod Sorg og Klager.
Tit Erfaring lærte,
den i sorgfuldt Hjerte
skabte Fryd af Smerte.
:|: Brødre! skjænker bredfuldt Maal,
det er Fader Evans Skaal! :|:

Skaalen hædre bør den Mand,
som ei hader Piger,
som ei blander Viin med Vand,
Venskab aldrig sviger.
Vi som Venner ere,
Amors Lænker bære,
nødig Viin undvære.
:|: Vi vil skjænke bredfuldt Maal,
det er vores egen Skaal! :|:

