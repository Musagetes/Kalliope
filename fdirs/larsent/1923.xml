<?xml version="1.0" encoding="ISO-8859-1"?>
<!DOCTYPE kalliopework SYSTEM "../../data/kalliopework.dtd">
<kalliopework id="1923" author="larsent" status="complete" type="poetry">
<workhead>
   <title>Vejr og Vinger</title>
   <year>1923</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<section level="1">
<head>
   <toctitle>Fra Solhverv til Høst</toctitle>
</head>
<content>

<poem id="larsent200107181">
<head>
   <title>Nytaar</title>
   <toctitle>Nytaar</toctitle>
   <indextitle>Nytaar</indextitle>
   <firstline>Atter et Aar med dets Byrder og Gaver</firstline>
   <quality>korrektur1</quality>
</head>
<body>
Atter et Aar med dets Byrder og Gaver
   synker tilbage,
tog hvert et Blad fra dets blomstrende Haver
   med sig af Dage.
Aarene sygner og Somrene falmer,
Aarene segner til Uvejrets Salmer.
   Men lige før Aaret
   gaar ned i sin Grav,
   da vender ved Stenbukken
   Solen sin Stav.

Nytaaret gaar som et Barn os i Møde,
   Solhvervets Unge,
nynner: "Vend Tankerne bort fra det døde,
   syge og tunge!
Se, hvor jeg vokser med hver Dag, der kommer!
Evner og Frø! Se mod Foraar og Sommer!
   O-ja! der er meget
   forødet og endt.
   Men jeg er i Vorden
   og Solen har vendt".

"Se mig, jeg mødtes af fattige Klude,
   Trusler og Trængsler
men jeg skal Vaar over Mulde bebude,
   Lys over Længsler.
Jeg er en Hyrde, med mig skal det vokse -
Græsset jeg vækker, gør Kalven til Okse;
   Ja, jeg vækker Engen
   i Blomstringens Brand
   og Pigen og Drengen
   til Kvinde og Mand".
</body>
</poem>

<poem id="larsent200107182">
<head>
   <title>Ved Foraarsjævndøgn</title>
   <toctitle>Ved Foraarsjævndøgn</toctitle>
   <indextitle>Ved Foraarsjævndøgn</indextitle>
   <firstline>Vinteren sletter Livets Spor</firstline>
   <quality>korrektur1</quality>
</head>
<body>
Vinteren sletter Livets Spor,
   Sne, Sne!
Foraaret sover i sorten Jord,
   Ve, Ve!
Vandene isner, Vindene tuder,
Is over Vande, Is paa Ruder!
Stjernerne straaler fra Himmelens Porte
   langt langt borte
bagved Afgrundssøen den sorte.

Foraaret sover i sorten Muld,
   Frø, Frø!
Solen nærmer sig frydefuld,
   Tø, Tø,
kommer med Sydens Fugle i Følge,
Løser Baandet for Bæk og for Bølge,
lokker Naturens evige Længsler,
   Dødsrigets Hængsler
knirker for Livets lukkede Fængsler.

Kuldskær Spiren kigger af Mark:
   prøv, prøv!
Frygtsomt Knopskud bryder af Bark,
   Løv, Løv!
Foraaret dæmrer og drømmer i Dvale
langs ad Grøfter og fugtige Dale
Skyerne blidt over Søerne sejler,
   Farverne spejler,
Svøbte i Farver som Brud for Bejler.

Foraaret sender fra Vinterens Bo
   Gys, Gys,
kræver i ulmende halvblind Tro
   Lys, Lys.
Aa, nu varer det ikke saa længe,
Strømmene klukker i Grøfter og Enge,
iler med Budskabet ud mod det fjerne
   glade og gerne:
Nu kommer Solen, Opstandelsens Stjerne.
</body>
</poem>

<poem id="larsent200107183">
<head>
   <title>En ny Dagvise</title>
   <toctitle>En ny Dagvise</toctitle>
   <indextitle>En ny Dagvise</indextitle>
   <firstline>Vi hilser vor Verdens eneste Sol</firstline>
   <notes>
      <note>Cf. Grundtvigs <xref digt="grundtvigandresalmera4"/> og Sthens <xref digt="sthen1999030203"/>.</note>
   </notes>
   <quality>korrektur1</quality>
</head>
<body>
Vi hilser vor Verdens eneste Sol
af Hjertets dybeste Grunde.
Som Hanen højt i Dagningen gol,
som Lærkesang over Lunde,
saa stiger mod Himlens Gudestol
vor Hymne fra tusind Munde.

Se, Dagen straaler i Himmelens Sal,
saa Øjnene tynges og blændes,
i Østens og Vestens Lysportal
dens Færd begyndes og endes;
og ved dens Gang over Bjerg og Dal
paa Jorden Sjælene tændes.

Naar Solen gaar højt, maa den mørke Nat
halvvaagen over os blaane,
og selv naar den dybest os har forladt,
den tit har en Drøm at laane,
som spejler sig inderligt, mildt og mat
ned fra den slukkede Maane.

Højlovede Sol, i Middagsstund
dit Lys som et Hav sig lukker,
i korte Skygger fra Træ og Lund
vi sløret vort Hoved dukker
og hører som gennem et Flor af Blund,
det kurrer, kagler og kukker.

Paa Bugter og Vige, langs Skrænt og Næs
det flagrer som gyldne Vinger,
Som hen over Agre om Gren og Græs
smaa Sommerfugle sig svinger,
og Bankerne ligger som Blomsterlæs,
mens Bække klukker og klinger.

I Løv og Buske, i Krat og Hegn,
hvor Fuglene Reder bygger,
er Æg og Unger, og vidt over Egn
det vifter af Vingeskygger,
og Skyerne Byger af Torden og Regn
i Himmelens Kroge brygger.

Ved Aaer, som sig mellem Brinker snor,
og rundt i frodige Enge,
hvor gule solrige Blomster gror,
der flokkes Piger og Drenge,
som af det blussende Blomsterflor
sig Kranse om Haar maa hænge.

Du Sommerens Guddom, Verdens Fryd,
der vækker af Døs og Dvale
hver levende Sjæl til Lys og Lyd
i dæmrende Morgensvale!
Velkommen i Øst! Højlovet i Syd!
Paa gensyn, naar du maa dale!
</body>
</poem>

<poem id="larsent200107184">
<head>
   <title>Sommervise</title>
   <toctitle>Sommervise</toctitle>
   <indextitle>Sommervise</indextitle>
   <firstline>Du danske Sommer, jeg elsker dig</firstline>
   <quality>korrektur1</quality>
</head>
<body>
Du danske Sommer, jeg elsker dig,
skønt du saa ofte har sveget mig.
Snart kolde Farver i Sky og Vand,
snart nøgne Piger ved hver en Strand.
   Mer, mer, mer
jeg dog dig elsker, hver Gang du ler.

Du er i Sindet jo lunefuld,
dog Hjertet inderst er pure Guld,
et Eventyr er dit glade Navn,
og Blomster lyser ud af din Favn.
   Korn, Korn, Korn
i Drømme gror under Maanens Horn.

Naar dine Bølger mod Bredden gik,
beruset blaa som Gudinders Blik,
en Ungdom jubled din Lovsang ud,
kun klædt i Solskin og brunet Hud.
   Ned, ned, ned
til Daab i Glemsel og Evighed

Og naar du strakte med aabent Sind
de lyse Nætter i Himlen ind,
imens det dufted af Hyld og Hø,
vi bad: Lad Drømmen dog aldrig dø!
   Ak, ak, ak!
Vort Hjerte svulmed' af Tro og Tak.

Og stundom ud af din fulde Glød
sprang Lyn fra Skyen i Jordens Skød,
og Tordenlatter og Tordenregn
din Trolddom spændte fra Egn til Egn.
   Vild, vild, vild
er, skønne Sommer, din Kraft og Ild.

Du danske Sommer, min Hilsen tag,
du lyse Nat og du lyse Dag!
Gaar tit du kold over Landet hen,
jeg ved, du kommer dog hed igen!
   Ja, ja, ja,
jeg ved, dit Hjerte er Guld endda.
</body>
</poem>

<poem id="larsent200107185">
<head>
   <title>Højsommer</title>
   <toctitle>Højsommer</toctitle>
   <indextitle>Højsommer</indextitle>
   <firstline>Sommeren brænder, Sommeren kvæger</firstline>
   <quality>korrektur1</quality>
</head>
<body>
Sommeren brænder, Sommeren kvæger,
vælder af Himmelens nedadhvælvede Bæger,
   Hovene fæste
højest i Syd for Solgudens Vogn de skinnende Heste,
daglig Elias de himmelske Haller vil gæste.
   Solen har vækket Sindet
   af Søvnens Kammer
   op for at stirre blindet
   i Blaa, der flammer.
Sjælen, der laa i den lyse Nat i Dvale,
raver nu drukken i Dagens straalende Sale.

Duerne kurre, Fluerne surre,
Biernes Vinger omkring mellem Tuerne snurre.
   Slørede Sanser
rundt i Ring om Skaberen dæmrende, døende danser,
Grene i slumrende Groen sig selv bekranser.
   Vandet blinker fortroligt
   om Blomsterøen,
   medens den nyder roligt
   sin Søvn i Søen.
Blomsternes solhengivne døsige Gule
kan ej de disede Salighedsdrømme skjule.

Sommeren brænder, Sommeren sender
Rigdom til Jorden af gyldne og gavmilde Hænder,
   Himmelens Buer
smelter i svimlende Blaanen bort i de svømmende Luer,
Varmen sig vugger i Bølger om Banker og Tuer.
   Gamle, som sad i Krogen
   i Lænestolen,
   lukkede Bønnebogen,
   gik ud i Solen.
Alt, som endnu har holdt sig ovenfor Graven,
føler Verdens Barndom i Paradishaven.
</body>
</poem>

<poem id="larsent200107186">
<head>
   <title>Sommernatsvise</title>
   <toctitle>Sommernatsvise</toctitle>
   <indextitle>Sommernatsvise</indextitle>
   <firstline>Fuldmaanen smiler</firstline>
   <quality>korrektur1</quality>
</head>
<body>
Fuldmaanen smiler
til Jorden og tier.
Og Elskende færdes
paa Veje og Stier.

Og Sommernatshimlens
flygtige Blaanen
befærdes af Drømme
fra Jorden til Maanen.

Der hviskes betaget
af Karlen og Pigen,
der sværmes bevinget
paa Himmelstigen.

Kun enkelte Stjerner
flygtigt vaager
med stille Sølvblik
i salige Taager.

Og Mosekonen
ser op fra sin Bryggen
mod Manden i Maanen
med Kaalen paa Ryggen.
</body>
</poem>

<poem id="larsent200107187">
<head>
   <title>Høstnats-Romance</title>
   <toctitle>Høstnats-Romance</toctitle>
   <indextitle>Høstnats-Romance</indextitle>
   <firstline>Mod Skoven, der blunder i Aftenens Døen</firstline>
   <quality>korrektur1</quality>
</head>
<body>
Mod Skoven, der blunder i Aftenens Døen,
   gaar Briser fra Øst,
og Maanen er vaagnet og ser over Søen
   mod Nat og mod Høst.
Det mejede Korn over Markerne staar,
og Karlen fra Næsset og Pigen fra Øen
   drev fremad med Strømmen,
   som daanet i Drømmen,
der skabte en Sommer af spirende Vaar.

Og Fuglene sover i salige Reder
   den rolige Nat.
Forlængst har de fundet i Skove og Heder
   den evige Skat.
Den unge fik Vinger, den gamle er træt,
men Lykken har lagt sig utallige Steder.
   Lad Maanen nu vaage.
   De lukkede Laage
har glemt, at der baade er smilet og grædt.

Nu drives mod Landet for dryppende Aarer
   den ensomme Baad,
de Maaneskins-Dryp er som Guld gennem Taarer,
   som Freja i Graad.
Der flyver en lysende Stjerneskud-Pil.
Mon Artemis dræber? Mon Amor kun saarer?
   Nu Aarerne lagdes,
   og Ordene sagdes.
To mødes i Ønske, i Kys og i Smil.
</body>
</poem>

<poem id="larsent200107188">
<head>
   <title>Sfærernes Musik</title>
   <toctitle>Sfærernes Musik</toctitle>
   <indextitle>Sfærernes Musik</indextitle>
   <firstline>Den unge Sanger løfter sin Røst i Vaarens Vind</firstline>
   <quality>korrektur1</quality>
</head>
<body>
Den unge Sanger løfter sin Røst i Vaarens Vind,
han vender Blik og Længsel mod Livets dunkle Tind,
besynger søde Piger og unge Stjerners Dans
og lysblaa Himmeriger og Lykkens Sommerglans.
Let gaar fra Hjertet Sangen som Straalen gaar fra Sol
og vækker Græs paa Marken og Bellis og Viol.

De unge Stjerner danser, som Stjerner danse skal,
fra deres runde Baner det regner ned med Tal,
for Kloder selv saa simpelt, for Sangersind saa svært,
saa mangen sorgløs Sanger faar aldrig Takten lært.
Men den, der sænker Sindet i Tallenes Mystik,
fornemmer dunkelt Rytmen i Sfærernes Musik.

Der sortner Regnestykker langs Stjernens svungne Vej,
dog flyver den i Himlen saa luftig som en Leg.
Den nøgne Venus danser i hvide Straalers Pragt,
Merkur og Mars de følger i gyldne Lænker lagt.
De gode gamle Guder fra Oldtids lyse Drøm
om Solen kværner stadig som paa en evig Strøm.

Ak, Tallene de isner saa mangen Sangersjæl,
han aner ej, de byder ham Vinger til hans Hæl.
Først tynger de som Lænker, men frygter han dem ej,
saa bærer de som Ørne paa klare Guders Vej;
han svinger sig som Phønix, imedens han forgaar,
til vejrs paa Melodien for Millioner Aar.
</body>
</poem>

<poem id="larsent200107189">
<head>
   <title>Nattetorden</title>
   <toctitle>Nattetorden</toctitle>
   <indextitle>Nattetorden</indextitle>
   <firstline>Hundedags-Hede</firstline>
   <quality>korrektur1</quality>
</head>
<body>
   Hundedags-Hede
hænger fra Høstens Himmel,
   Solen er nede,
kuplede Skyers Vrimmel
   brummer i Vrede.

   Mørke og fule
Bjærge i Øst de bygger,
   heftige gule
Tinder med flintblaa Skygger
   Stjernerne skjule.

   Fjorddybet stirrer,
stanset er hver en Sejler,
   Ildvinger svirrer,
Uvejrets Land sig spejler,
   Himmelen dirrer.

   Kvæget i Dale
brøler mod Himlens Bjærge,
   murrende gale
Kæmper til Jordens Dværge
   prøver at tale.

   Vide sig lægge
Skyer som hugne Grotter,
   Stenalder-Vægge,
blaalige Glimt, som blotter
   Indskaar og Ægge.

   Ildspyd nu springer
knækkede over Egnen,
   Ildaanders Vinger
flakker i Tordenregnen,
   Ildforke stinger.

   Kæber sig vider,
lyser i vild Forfærden,
   hugger og bider
heftigt den bange Verden,
   Hænder sig vrider.

   Lynsvøben falder,
pisker af Jorden Brande,
   Himlene knalder
Hamren i Fjendens Pande,
   Vidderne gjalder.

   Ilde og Vande
ned over Jorden raser,
   hen over Lande
høres de gamle Aser
   byde, forbande.

   Ængstede farer
Dyr over Mark og Tuer,
   fredløse Skarer
blottes, naar Nattens Luer
   alt aabenbarer.

   Kun nogle Byger,
Hundedags-Byger raser,
   Morgenvind stryger
Negenes vaade Laser.
   Tomterne ryger.
</body>
</poem>

<poem id="larsent2001071810">
<head>
   <title>Hedebakkerne</title>
   <toctitle>Hedebakkerne</toctitle>
   <indextitle>Hedebakkerne</indextitle>
   <firstline>De øde Veje ud mod Verden higer</firstline>
   <quality>korrektur1</quality>
</head>
<body>
De øde Veje ud mod Verden higer,
   sig snor og sniger
imellem Bankerne, hvor Lyngen bølger
   og Bunden dølger.

De gamle Stier, som fra Old sig snoede,
   er græsbegroede,
kun sjældent færdes mellem Nutids Sogne
   her Nutids Vogne.

Bort fra de gamle Bakkers Bølgerækker
   sig Livet trækker,
de ligner mest med deres lodne Kamme
   Uhyrers Hamme.

Kun ligger hist og her smaa arme Hytter
   ved Kær og Pytter,
hvor Mænd i Mørkningsstunden Fortid priser
   i gamle Viser.

Her kørte mellem Høj og Bakkeknude
   med Spand af Stude
de fordums Bondemænd til By og Kirke
   og dagligt Virke.

Her var det skumle Sted for Bøddelstaalet
   og Heksebaalet,
her kørte Dødens Folk i haarde Kærrer
   for Dommens Herrer.

Her laa de Kroer, hvor i Angsters Kriblen
   for Morderkniplen
den trætte Vandrer saa i onde Drømme
   sit Blod at strømme.

Nu stemmer Vinden op en ensom Syngen
   igennem Lyngen,
Hugormen lytter tavs i Busken nede
   med Tanden rede.

Der kukker Gøg fra Bøgepurrets Pletter
   i lyse Nætter,
og Gyvelblomster ses i Sommertide
ved Vejens Side.
</body>
</poem>

<poem id="larsent2001071811">
<head>
   <title>Lykkesangen</title>
   <toctitle>Lykkesangen</toctitle>
   <indextitle>Lykkesangen</indextitle>
   <firstline>Det bugner med duftende Gaver</firstline>
   <quality>korrektur1</quality>
</head>
<body>
Det bugner med duftende Gaver
fra Jorderigs Paradishaver,
med Frugter saa hvide og røde,
som rækkes de glade i møde.

Det synger af Næb og af Munde,
det synger fra Søer og Lunde,
det synger med mangefold Stemme
om Lykken, som ingen maa glemme.

Det synger fra Marker og Heder,
det synger fra Stuer og Reder,
at endnu staar Sol over Fjorden,
og Eden er endnu paa Jorden.

Hør Barndommens kviddrende Tunger,
hør Skabningens undrende Unger.
Saa ofte som Verden fortabes,
skal atter den straalende skabes.

Saa snart som et Slægtled er nede,
staar atter en Ungdom tilrede;
for hver, som i Afmagt sig strækker,
en ny imod Himlene rækker.

Den evige Ungdom skal vinde,
om Slægterne end maa forsvinde.
Hil den, der tør tage mod Gaven,
som bydes i Paradishaven.
</body>
</poem>
</content>
</section>

<section level="1">
<head>
   <toctitle>Fnug</toctitle>
</head>
<content>

<poem id="larsent2001071812">
<head>
   <title>Dialog</title>
   <toctitle>Dialog</toctitle>
   <indextitle>Dialog</indextitle>
   <firstline>Vi elsker at færdes</firstline>
   <quality>korrektur1</quality>
</head>
<body>
Vi elsker at færdes,
hvor Sol kan funkle.

   Jeg elsker ogsaa
   det dybe og dunkle.

Paa Væksten mod Lyset
man Livet kender.

   Men Natten og Mørket
   om Altet spænder.

Se Farverne slukkes,
naar Straaler ej tindre.

   Dag er en Funke
   i Nattens Indre.

Sol viser Vejen
bedre end Stjerne.

   Blotter det nære,
   men skjuler det fjerne.

Som Lysets Børn
paa Solen vi stole.

   Men over jer Søvn
   staar Tusinder Sole.

Gennem Nattemulmet
gaar Afgrundsgyset.

   Der er Lys i Mørket
   og Mulm i Lyset.
</body>
</poem>

<poem id="larsent2001071813">
<head>
   <title>Til de nye</title>
   <toctitle>Til de nye</toctitle>
   <indextitle>Til de nye</indextitle>
   <firstline>Vær velkommen i den vide</firstline>
   <quality>korrektur1</quality>
</head>
<body>
Vær velkommen i den vide
Verdens Hal, du nu betræder,
Rum for Livets Fryd og Kvide,
Rum for Ringeagt og Hæder.
Der er Plads for dig og alle,
der er Guld og grønne Skove,
Maal, som staa, og Maal, som falde,
- vil du vinde, skal du vove.

Ingen Vismand veed at tyde
Gaaden bag din Barnepande.
Det kan ske, din Aand skal skyde
Straaler over alle Lande.
Det kan ske, dit Liv skal rinde
lydløst mellem flade Døgne.
Det kan ske, at skarpe Vinde
svider dine klare Øjne.

Verden er saa fuld af Glæde,
Glæden har saa gæstfri Døre,
byder blødest Silkesæde,
vil vor Sjæl til Højbords føre,
vil med Rus og Lyst beværte
os i Dag, men saa i Morgen
som Betaling maa vort Hjerte
vise Gæstfrihed mod Sorgen.

Livet er saa god en Gave,
gynger blødt i Barne-Vugger,
danser over grønne Grave,
indtil Dansen Øjet dugger.
Fra dit Levnets Morgenrøde
øget Liv du stedse kræver,
skønt du dog er dømt til Døde
fra den første Stund du lever.
</body>
</poem>

<poem id="larsent2001071814">
<head>
   <title>Dans</title>
   <toctitle>Dans</toctitle>
   <indextitle>Dans</indextitle>
   <firstline>En Mand paa Balkonen tænker, imens han ser</firstline>
   <quality>korrektur1</quality>
</head>
<body>
En Mand paa Balkonen tænker, imens han ser
paa dem, der dybt i Salen danser og ler:
Om hundrede Aar er de nede, hver eneste een,
   ikke een af dem danser mer.

En Pige paa Gulvet stanser og ser sig om,
hun ser ham deroppe, nikker og vinker: Kom!
Kom, sving dig i Dansen med mig, imens der er Tid!
   Imorgen er Salen tom!
</body>
</poem>

<poem id="larsent2001071815">
<head>
   <title>Landskab</title>
   <toctitle>Landskab</toctitle>
   <indextitle>Landskab</indextitle>
   <firstline>Det suser svalt over Muld og Strand</firstline>
   <quality>korrektur1</quality>
</head>
<body>
Det suser svalt over Muld og Strand
i Danmark, Bakkers og Bølgers Land,
og hvisk i Træerne, nær og fjærn,
og Kvad, der mumler i Møllens Kværn,
og Brus fra Brisen mod Søens Bred
og Aandepustet fra Blomsterbed -
er Danmarks Stemme, der moderøm
betror dig en blid og bundløs Drøm.
</body>
</poem>
</content>
</section>

<section level="1">
<head>
   <toctitle>Blishønsene. Min Hustru tilegnet</toctitle>
</head>
<content>

<poem id="larsent2001071816">
<head>
   <title>Blishønsene</title>
   <toctitle>Blishønsene</toctitle>
   <indextitle>Blishønsene</indextitle>
   <firstline>Der boede otte Blishøns</firstline>
   <quality>korrektur1</quality>
</head>
<body>
Der boede otte Blishøns
i Rørene rundt om Søen.
De seks var Unger og avlet
i Rørene rundt om Søen.

Den Rede, hvori de var ruget,
laa som en Baad og vipped,
skjult i den susende Rørskov,
da de af Æggene pipped.

Snart alle otte sejled
paa Fangst fra Rørskovens Stammer;
de spejded med Hovedet nedad
flittigt i Dybets Kammer.

En kort og panisk Tone
sendte de tit over Søen
mod Sommernætternes Blændværk
af ulmende Søvn og Døen.

De sejled paa deres Buge,
naar Solen kastede Brande
om dem, saa de maatte svale
Øjnene under Vande.

De sejlede tavst, naar Maanen
steg over Tage og Tinder
med Smilet fra Underverdnen
og Skærsild om sine Kinder.

Men Solen sank gennem Høsten
og dykked sig ned i Syden,
og sort og skummel blev Natten,
og Blæsten blev ond i Lyden.

Og Stjernernes rolige Sølvblik
fra Sommerens Himmelside
veg for andre, som Mørket
tirrede rasende hvide.

Og hvor de spæde i Kurven
havde som Moses vugget,<note><xref bibel="bibel2mose02,3"/></note>
blev der for Stormene aabnet,
Rørenes Skov blev hugget.

Saa stilned det som i en Afmagt
- en Braad gennem Verden stukket,
Vidderne haarde og øde,
Vandene laast og lukket.

En stille Dag, mens Solen
gik lavt som paa Gravens Munding,
stod otte Blishøns paa Isen
i Midten af Søens Munding.

Otte fattige Blishøns
stod der med kolde Fødder
Time efter Time
som Planter paa deres Rødder.

Vidderne haarde og øde,
Vandene laast og lukket,
Kulden piner til Døde,
sløvet Sol bliver slukket.

Time efter Time
stod de smaa der alene
i Søens inderste Midte
paa Vand, der var haardt som Stene.

Otte fattige Blishøns,
Fiskere, jævne Fugle,
havde nu faaet det saa haabløst
øde paa Jordens Kugle.

Saa kom da Natten, den onde,
for Dagens Armod at arve -
end stod de smaa der alene -
de sluktes ud som en Farve.
</body>
</poem>
</content>
</section>

<section level="1">
<head>
   <toctitle>Oversættelser efter Walt Whitman</toctitle>
</head>
<content>

<poem id="larsent2001071817">
<head>
   <title>Sørgesang over to Soldater</title>
   <toctitle>Sørgesang over to Soldater</toctitle>
   <indextitle>Sørgesang over to Soldater</indextitle>
   <firstline>Den sidste Straale</firstline>
   <notes>
      <note>Gendigtning af Walt Whitmans <xref digt="whitman2001060753"/>.</note>
   </notes>
   <quality>korrektur1</quality>
</head>
<body>
   Den sidste Straale
af Sol fra Hviledagen, som er til Ende,
falder paa Stenbroen her, hist ser den ned i
   en nygravet Dobbeltgrav.

   Se, nu kommer Maanen,
se i Øst den sølverne Fuldmaane,
skøn over Tag og Tind, den ængstende Spøgelsesmaane,
   den vældige, tavse Maane.

   Jeg ser en Sørgeskare
jeg hører tonende Horn, som nærmer sig,
Gaderne er Kanaler, hvor Lyden strømmer
   som med Stemmer og Taarer.

   De store Trommer drøner,
og fra de smaa lyder en stadig Summen,
og hvert et Drøn fra de store, rystende Trommer
   farer mig tværs igennem.

   For Sønnen med Faderen bæres
(i forreste Rækker de faldt i det vilde Stormløb,
to Krigere, Søn og Fader, forblødte sammen,
   og Fællesgraven venter).

   Nu Hornenes Storm sig nærmer,
og Trommeslagene stærkere ryster Luften,
og Dagens Lys over Stenbroen helt er svundet -
   den Sørgemarch gør mig svimmel.

   I de østlige Himmelegne
det aabne sorgfulde Aasyn stiger og lyser,
(en Moders store gennemsigtige Ansigt,
   hvis Lys tog til i Himlen).

   O, stærke March, du behager mig,
o, mægtige Maane, dit sølverne Skin forsøder,
o, mine tvende Soldater paa Vej til Graven,
   hvad jeg har, vil jeg ogsaa give jer!

   Maanen giver jer Lys
og Horn og Trommer giver Musik til jer,
og mit Hjerte, mine Soldater, ja mit Hjerte
   det giver jer Kærlighed.
</body>
</poem>

<poem id="larsent2001071818">
<head>
   <title>Lokkende Fylde</title>
   <toctitle>Lokkende Fylde</toctitle>
   <indextitle>Lokkende Fylde</indextitle>
   <firstline>Lokkende Fylde! Flag af ynglende Liv</firstline>
   <notes>
      <note>Gendigtning af Walt Whitmans <xref digt="whitman2001060766"/>.</note>
   </notes>
   <quality>korrektur1</quality>
</head>
<body>
Lokkende Fylde! Flag af ynglende Liv,
som dækker alle mine Lande, bølger om alle mine Kyster!
Dødens Flag! (hvor jeg stirred paa dig gennem Slagets Røg og Bloddamp,
hvor jeg hørte dig buldre og bugte dig, vovende Kluden!)
Himmelblaa Flag - med Solen og spraglet af Nattens Kloder!
Aa, min sølverne Skønhed - min lodne Hvidhed og Rødme!
Aa, at synge Sangen om dig, min mægtige Moder,
dig, min hellige Moder!
</body>
</poem>

<poem id="larsent2001071819">
<head>
   <title>Sejrens Dronning paa Tinderne</title>
   <toctitle>Sejrens Dronning paa Tinderne</toctitle>
   <indextitle>Sejrens Dronning paa Tinderne</indextitle>
   <firstline>Sejrens Dronning paa Tinderne</firstline>
   <notes>
      <note>Gendigtning af Walt Whitmans <xref digt="whitman2001060768"/>.</note>
   </notes>
   <quality>korrektur1</quality>
</head>
<body>
Sejrens Dronning paa Tinderne,
du, der med stolte Bryn ser ud over Verden
(Verden, o Frigjorte! som forgæves sammenrottede sig mod dig)-
nu fri for den talløse Stormløb, som du alle fejede bort,
herskende i tindrende Sol til alle Sider,
troner du uskadt i udødelig Sundhed og Blomst - ja i denne Stund øverst!
Jeg ofrer dig ingen straalende Sang, intet henrykt Mester-Vers,
men en Klase, mættet med Nattens Mørke og Saar, der drypper af Blod,
og Salmesang over Lig.
</body>
</poem>

<poem id="larsent2001071820">
<head>
   <title>Da jeg hørte den lærde Astronom</title>
   <toctitle>Da jeg hørte den lærde Astronom</toctitle>
   <indextitle>Da jeg hørte den lærde Astronom</indextitle>
   <firstline>Da jeg hørte den lærde Astronom</firstline>
   <notes>
      <note>Gendigtning af Walt Whitmans <xref digt="whitman2001060707"/>.</note>
   </notes>
   <quality>korrektur1</quality>
</head>
<body>
Da jeg hørte den lærde Astronom,
da Beviser og Tal var ordnet i Rækker foran mig,
da Kort og Diagrammer blev vist mig og skildret Beregning og Maaling,
da jeg sad og hørte Astronomens Forelæsning under stærkt Bifald i Salen -
aa, som uforstaaende blev jeg hurtigt udmattet og syg,
til jeg rejste mig, gled ud og stak af efter egen Drift
ud i den dunkle duggede Natteluft og fra Stund til Stund
saa' ganske tavs op mod de tavse Stjerner.
</body>
</poem>

<poem id="larsent2001071821">
<head>
   <title>Se, klare Maane, ned -</title>
   <toctitle>Se, klare Maane, ned -</toctitle>
   <indextitle>Se, klare Maane, ned -</indextitle>
   <firstline>Se, klare Maane, ned og gyd</firstline>
   <notes>
      <note>Gendigtning af Walt Whitmans <xref digt="whitman2001060762"/>.</note>
   </notes>
   <quality>korrektur1</quality>
</head>
<body>
Se, klare Maane, ned og gyd
dit milde Nattens Lys paa grufuldt svulne blodbestænkte Træk!
Lig, som ligger paa Ryggen med udstrakte Arme,
salv med dit evige Lys, hellige Maane.
</body>
</poem>
</content>
</section>

<section level="1">
<head>
   <toctitle>Hyldestsange</toctitle>
</head>
<content>

<poem id="larsent2001071822">
<head>
   <title>København</title>
   <toctitle>København</toctitle>
   <indextitle>København</indextitle>
   <firstline>København - der er Fart, der er Fest i dit Navn</firstline>
   <quality>korrektur1</quality>
</head>
<body>
København -
   der er Fart, der er Fest i dit Navn,
der er flyvende Flag over blaanende Strømme,
der er Nutid og Daad, der er Fortid og Drømme.
Skønt du lagdes ved Danmarks den yderste Strand,
ligger vendt mod dig hele det øvrige Land,
og skønt nogle i Krogene, sorte og sure,
vil dig ligne ved Sodom, hvor Djævlene lure,
   er enhver af os gerne din Gæst,
   selv den mugne har Drømme om Fest.

Axelhus -
   du fik Kræfter af Bølgernes Brus,
du laa roligt og vokste ved Øresunds Stribe,
og forlokkede Flaader af Eventyr-Skibe,
du fik Vækst af den Verden, du drog i din Favn,
saa du skiftede Hamme og skiftede Navn
og i Styrke og Evne du stiger og stiger
som den stolteste Stad i de nordiske Riger,
   København, alle Danskernes By,
   som dig strækker med Taarne mod Sky.

København -
   du er Maalet for Længsler og Savn
i saa mangen en Afkrog, hvor bankende Hjerter
ser Dagenes Graa imod Storbyens Kerter.
Ak, jeg selv er saa gerne, skønt sjældent, din Gæst,
du er yderst i Øst, jeg er yderst i Vest,
dog just derved jeg dobbelt imod dig maa hige,
thi imellem os ligger det dejligste Rige,
   ligger Danmark - vær hilst i dets Navn,
   alle Danskernes By, København!
</body>
</poem>

<poem id="larsent2001071823">
<head>
   <title>Tyge Brahe</title>
   <toctitle>Tyge Brahe</toctitle>
   <indextitle>Tyge Brahe</indextitle>
   <firstline>Uranienborg med Stjerneborg</firstline>
   <quality>korrektur1</quality>
</head>
<body>
Uranienborg med Stjerneborg
er nu fra Jord forsvunden.
Et himmelhøjt Uranienborg
usynligt steg af Grunden.

Et himmelhøjt Uranienborg,
som Hven ej kunde bære,
af Tyge Brahes Gerning steg
til Tyge Danskes Ære.
</body>
</poem>

<poem id="larsent2001071824">
<head>
   <title>Til Johan Skjoldborg.</title>
   <subtitle>paa Treds-Aars Fødselsdagen 27. April 1921</subtitle>
   <toctitle>Til Johan Skjoldborg.</toctitle>
   <indextitle>Til Johan Skjoldborg.</indextitle>
   <firstline>Trods treds er du Yngling og Ungdommen næst</firstline>
   <quality>korrektur1</quality>
</head>
<body>
Trods treds er du Yngling og Ungdommen næst,
parat til at le med de glade!
Fra Nord og fra Syd og fra Øst og fra Vest
vi kommer at hilse dig her ved din Fest
fra vor Hakke, vor Skovl og vor Spade.

Du ænsed dem ej, som med Næsen i Sky
gennem Verden paa Stylterne vade;
du gik til din Dont i det duggede Gry,
af gammeldags Muld grov du Guld, som var ny
med din Hakke, din Skovl og din Spade.

Du graved, saa tusind smaa Kilder randt frem
over Jordens velsignede Flade
med Kræfter og Næring til Hjerter og Hjem,
og Fester du fejred med Døren paa Klem
til din Hakke, din Skovl og din Spade!

Du grov, men med Øret mod Fuglenes Sang,
med Øjet mod Blomster og Blade.
Og derfor saa munter blev Arbejdets Gang,
og derfor steg altid den vækkende Klang
fra din Hakke, din Skovl og din Spade.

Du lærte dit Folk under fattige Kaar
at sanke sig Lykken i Lade.
Og derfor dets Tak nu i Møde dig slaar,
du Yngling - for treje Gang tyve Aar -
ved din Hakke, din Skovl og din Spade.
</body>
</poem>

<poem id="larsent2001071825">
<head>
   <title>Fakkeltoget for Georg Brandes</title>
   <subtitle>Jubilæumsfesten 3. November 1921</subtitle>
   <toctitle>Fakkeltoget for Georg Brandes</toctitle>
   <indextitle>Fakkeltoget for Georg Brandes</indextitle>
   <firstline>Over Forsumpnings mugne Tabernakel</firstline>
   <quality>korrektur1</quality>
</head>
<body>
Over Forsumpnings mugne Tabernakel
Lucifer steg med Morgenstjernens Fakkel,
aabned for Gryet Portene i Østen,
   hævede Røsten:

"Nu er det Tid for Folket til at vaagne,
vend jer mod Lyset, alle By'r og Sogne,
rejs jer fra Hverdags Trældom, Baand og Byrder
   og jere Hyrder".

Truende Skrig fra Taagernes Orakler
glammede altid op mod Gryets Fakler,
kaldte: "O var jer. Faar, for Morgenkulden,
   hyl jer i Ulden!"

Halvhundred Aar gav Ekko af Fanfarer,
Lyseren slynged over Folkets Skarer,
langsomt der samled sig en Flok om Kilden,
   Aanden og Ilden.

Let gaar den vaagne i sin Søvn tilbage,
griber i Famlen sine egne Dage,
stadig dog vokser gennem Drøm og Dvælen
   Lyset i Sjælen.

Lyseren endnu lige stærk sig svinger
hen over Sekler paa sin Ungdoms Vinger,
samler om sig i Livets Dragt til Møde
   Stormænd som døde.

Lyserne samles om ham i hans Stuer,
kommer fra svundne Aar og sunkne Tuer,
kommer fra fjerne Bo i fjerne Lande,
   Lys vil de blande.

Mester! for Lyset, du forlængst lod tænde,
hilser vi dig med Fakler højt i Hænde,
takker for Gryet, unge Evners Grøde
   vokser i møde.
</body>
</poem>

<poem id="larsent2001071826">
<head>
   <title>Til Professor Harald Høffding</title>
   <subtitle>ved Studentersamfundets Hyldestfest 8. Marts 1923</subtitle>
   <toctitle>Til Professor Harald Høffding</toctitle>
   <indextitle>Til Professor Harald Høffding</indextitle>
   <firstline>Som de fjerne Sole</firstline>
   <quality>korrektur1</quality>
</head>
<body>
Som de fjerne Sole
i det mørke Hvælv
stiger Lysets Aander
over Tidens Elv.
Aandens Mænd kan ældes,
graane, synke ned,
Aanden skinner roligt
i sin Evighed.

Frem fra Gry til Aften
rækker Mandens Sti.
Men mens Aanden lyser,
er han ej forbi.
Var hans Aasyn ud mod
Evigheden vendt,
vil dens nye Slægter
se hans Stjerne tændt.

End mens Aftenvinden
suser i hans Træ'r,
hilser unge Sange
højt hans Morgenskær.
Hil den gamle Mester
ved de unges Bord!
Tak for Lys og Grøde
fra den nye Jord.
</body>
</poem>

<poem id="larsent2001071827">
<head>
   <title>Til Johannes V. Jensen</title>
   <subtitle>paa Halvtreds-aars Fødselsdagen 20. Januar 1923</subtitle>
   <toctitle>Til Johannes V. Jensen</toctitle>
   <indextitle>Til Johannes V. Jensen</indextitle>
   <firstline>En Kraft, der altid</firstline>
   <quality>korrektur1</quality>
</head>
<body>
I.

En Kraft, der altid
tør kaste Stenen.
En Vaar, der altid
har Blad paa Grenen.

Saaledes staar han
i Middagsgløden -
saaledes staa han
i Aftenrøden.

II.

Saa mangen meldte sin Ankomst
med Piber, Pauker og Trommer
og knaldede frem sin Cirkus -
Du kom med den store Sommer.

Saa mangen i Digtermaling
har lammet os ved Gebærden.
Du kom fra den lange Rejse
og gav os den tabte Verden.

Og bringes de sunkne Lande
for Lyset fra Hav og Minde
de kommer med Krans om Pande
og blomstrer som ingen Sinde.
</body>
</poem>

<poem id="larsent2001071828">
<head>
   <title>Ved Mindestenen for Kr. Tovborg Jensen</title>
   <toctitle>Ved Mindestenen for Kr. Tovborg Jensen</toctitle>
   <indextitle>Ved Mindestenen for Kr. Tovborg Jensen</indextitle>
   <firstline>Her kun staar hans Navn paa Stenens Side</firstline>
   <quality>korrektur1</quality>
</head>
<body>
Her kun staar hans Navn paa Stenens Side,
her hans Træ'r dog grønnes Gren ved Gren;
sine Venner rundt i Landet vide
vil han mangen Gang ved Sommertide
samle om sit Navn ved denne Sten.

Livets Krav fik Støtte af hans Stemmes
djærve Vægt, saa tit hans Stemme lød.
Derfor i hans Aand skal Livet fremmes,
derfor skal han ej af Livet glemmes
selv om han er stanset af sin Død.
</body>
</poem>
</content>
</section>

<section level="1">
<head>
   <toctitle>Familiefester</toctitle>
</head>
<content>

<poem id="larsent2001071829">
<head>
   <title>Sølvbryllupssang</title>
   <subtitle>Til P. Chr. Normann og Hustru 29. Oktober 1922</subtitle>
   <toctitle>Sølvbryllupssang</toctitle>
   <indextitle>Sølvbryllupssang</indextitle>
   <firstline>Om Dag er lang eller stakket</firstline>
   <quality>korrektur1</quality>
</head>
<body>
Om Dag er lang eller stakket,
om Nat er lys eller mørk,
snart alt i Fortid er sakket
som Mindespejling i Ørk.
Af Straaler kan Nuet spille,
af Daad, af Længsel og Sang,
men Nuet staar aldrig stille,
skønt Evigheden er lang.

En Kværn sig idelig drejer
med Aksen i Verdens Pol.
Jordskyggen Himlene fejer
omkring den ensomme Sol.
Og vi og alt, hvad vi favner
og virker for kommende Aar,
som Evigheds-Kværnens Avner
i funklende Dans forgaar.

Og elsker dit Sind at svimle
i Karrusellernes Dans,
se ud i Tider og Himle -
det flyver fra Vid og Sans.
Men stundom vi træt maa tie
og angst imod Vidden vendt:
Aa - vilde dog Solen bie -
stans, Himmel, med Maanen tændt.

For jer, om hvem vi os samle,
et Kvart Aarhundrede gik,
det gjorde dog ej jer gamle,
det slørede ej jert Blik.
I svimlede ej paa Jorden,
trods Dages og Nætters Jag,
men takked Naturens Orden,
som skænked os Nat og Dag.

I fejed de visne Blade
tilside fra eders Dør.
Det fyldte jer Lo og Lade,
som smykte jer Ager før.
I vidste at bære Lykken
med eder fra Aar til Aar
og husked Solen i Skyggen
og vented i Vintren Vaar.

Til Lykke ved Festens Kerter,
jer Fest for Dagenes Gang,
fordi I med friske Hjerter
kan synge jer Ungdoms Sang.
Og gid de kommende Dage
maa skænke jer Favnen fuld
af Skatte, der bliver tilbage
i Sjælen som gammelt Guld.
</body>
</poem>

<poem id="larsent2001071830">
<head>
   <title>Konfirmationssang</title>
   <subtitle>Til Grete Buhl 1. Oktober 1922</subtitle>
   <toctitle>Konfirmationssang</toctitle>
   <indextitle>Konfirmationssang</indextitle>
   <firstline>Gretelil fæster sin Fod paa Bro</firstline>
   <quality>korrektur1</quality>
</head>
<body>
Gretelil fæster sin Fod paa Bro,
ser mod sin Ungdoms Dage,
nu har hun traadt sine Børnesko,
nu skal hun rigtig mod Solen gro,
salige Sommerhimle
gør hendes Drømme svimle.

Gretelil rejser sig rank og stor,
ser over Marker og Vande,
Himlen blaaner i Syd og Nord,
Græsset farver den grønne Jord,
Bakker og Fjord og Dale
vinker: Kom ud at male!

Dengang hun kasted sin Skolebog
ned paa den skumle Hylde,
fri og frejdig hun Vejret drog,
Lærker i Luften Triller slog,
snart hun i Somrens Sale
synger blandt Nattergale.

Gretelil - ja, vær frisk og fro,
glæd dig og glem kun Sorgen!
Gem dog endnu dine Børnesko,
ude i Verden er stor Uro -
midt i de skønne Syner
hænder det dog, det lyner.

Grete! til Lykke, at du blev stor,
Grete! til Lykke med Vaaren!
kan du din Fryd ved den grønne Jord
tolke og male for Far og Mor,
bære til deres Bolig,
da vær kun tryg og rolig.
</body>
</poem>

<poem id="larsent2001071831">
<head>
   <title>Bryllupssang</title>
   <subtitle>Til Else Buhl og Kai Steners 7. September 1923</subtitle>
   <toctitle>Bryllupssang</toctitle>
   <indextitle>Bryllupssang</indextitle>
   <firstline>Der hvælves over Tidens Graa</firstline>
   <quality>korrektur1</quality>
</head>
<body>
Der hvælves over Tidens Graa
en evig Ungdoms Himmelblaa,
   hvor Solen bor,
   og Sjælen tror,
den aldrig ned skal gaa.

Kan end de unge stundom se
et Vintertegn i Haarets Sne
   hos den, som bar
   paa Tidens Ar,
de ser kun fjernt hans Ve.

De vaagned op, naar Hanen gol
for Elskovs gyldne Morgensol,
   og staar hvert Gry
   som født paany
for gode Guders Stol.

De sejler ud paa Livets Strøm
i Straaler af den store Drøm.
   Langs Søens Spejl
   i fulde Sejl
staar Brisen blid og øm.

Det synger gennem Sind og Sans
af guldbestænkte Bølgers Dans,
   og Haab og Tro
   dem herligt sno
om Haar en Blomsterkrans.

Til Lykke I, som udad gled
i Tro og Haab og Kærlighed,
   og gid I naa
   den Kyst, I saa,
hvor Sol gaar aldrig ned.
</body>
</poem>
</content>
</section>
</workbody>
</kalliopework>
