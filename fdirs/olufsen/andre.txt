I:olufsen2001051301
T:Alt i Verden koster Møie
F:Alt i Verden koster Møie
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Alt i Verden koster Møie,
sjelden man dog maalet naaer;
Lærdom koster vaagent Øie,
og de bedste Ungdoms Aar;
og naar man har mest Studert,
har man ofte lidet lært.

Helten længe maa marchere
under Frygt, og Haab, og Sult,
Sundhed, Arvegods fortære,
være modig ligefuldt.
Og naar han sin Fjende fandt,
er det dog ei sagt han vandt.

Elskeren bag Myrtehækker
sukker, sværmer, raser, døer.
Lauras Ja til Liv ham vækker,
han er karsk og sund, som før.
Men Exempler har man jo,
sligt et Ja er ei at troe.

Haabet, liig en Hoffmand, sælger
den, som sig dets Smiil betroe;
bedst da man en Lykke vælger,
som vi ved os selv kan naae
og som uden Møie er
fri for alle og enhver.

Hertil har vor gamle Klode
Midler nok i Tusindtal;
men det bedste blandt de gode
er og bli'er en Perial.
Den er Held for Mennesket,
kommer Sikkert, saaes let.

Søg den med et ærligt Hjerte
i et Lag, hvor Venskab boer.
Drik hvad Skjebnen dig bekjærte,
du da sikkert Maalet naaer.
Søg din Ven kun redelig,
og han kommer visselig.

Her hvor Venskabs gamle Kjæde
samler os ved Friheds Bord,
hvor man, tryg ved skyldfri Glæde,
ikke veier hvert et Ord,
der vil vi forsamles tit,
tænke, tale, drikke frit.

I:olufsen2001051302
T:At Verden for mig præke maa
F:At Verden for mig præke maa
U:Mel.: En Glut, Brunøiet ----
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
N:Drikkevise. To sidste vers i hvert strofe gentages.

At Verden for mig præke maa
fra nu og til i Morgen,
jeg bliver dog min Mening tro,
den bedste Kuur mod Sorgen
er: idelig at være glad.
Dalderi, daldera! jeg leer kun ad 
den hele Skjebnes Had.

Og denne ædle Medicin
kan aldrig ilde smage.
Den glider ned med Punch og Viin;
sligt kan jo alle tage.
Man mærke Hovedsagen kuns:
Dalderi, daldera! den Viin, den Punsch
maa drikkes ud til Bunds.

Man Dage ud, og Dage ind,
fortæller, synger, taler
om Skjebnens barske Nordenvind,
om Taarer, Smerter, Qualer.
Til saadant mærke vi kun lidt;
Dalderi, daldera! vi drikke tit,
og saa er alting blidt.

Og vilde en og anden Mand
fordømme vore Glasse,
og mene, at den drikken kan
ei vel med Sæder passe:
med Sligt man os ei komme nær;
Dalderi, daldera! vort Bedste er
os over Alting kjer.

Tag, Venner! derfor Eders Glas,
udbred den store Lære:
At Alting her er vel tilpas,
naar vi kun glade ere.
Og hvordan skal man blive det?
Dalderi, daldera, det er jo let:
Man drikke tit og tæt.

Og mangen Fader med sin Søn
paa Gaden skal dernede,
ved Klangen af vor Sang saa skjøn,
omfavne ham med Glæde.
Og sige: "Glæd min Fadersjel!
Dalderi, daldera! Søn drik din Pæl!
saa skal det gaae dig vel."

For ganske unge Mennesker
behøves denne Lære;
men naar Man først sit Vel indseer
saa kan Man den undvære;
og allerhelst ved dette Bord,
Dalderi, daldera, hvor Venskab boer,
hvor Alt saa herligt gaaer.
