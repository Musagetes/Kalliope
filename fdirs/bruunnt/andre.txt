I:bruunnt2001051301
T:Alt da jeg var en Purk
F:Alt da jeg var en Purk
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Alt da jeg var en Purk
	jeg kunde drikke,
og Flasken i én Slurk
	til bunds udslikke!
Hver har sin Orm; det er nu min,
at jeg vil gjerne drikke Viin!

Min Fader var en Mand
	med Been i Panden,
han haded' ogsaa Vand
	som bare Fanden,
og med en Flaske i hver Haand
den salig Mand opgav sin Aand!

Jeg i hans Fjed som Søn
	jo kjønt bør træde,
og finde Druen skjøn,
	som skjenker Glæde;
det gamle Ordsprog Sandhed er:
"at Æblet falder Stammen nær."

O, søde Druesaft!
	du Glædens Kilde,
det Hjerte, du giver Kraft,
	vil ingen ilde.
Vee den, som naar han drikker, troer
han har én Fiende paa vor Jord!

I:bruunnt2001052701
T:De fem Skaaler
F:En gavnlig Dag paa Sviir at spilde
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

En gavnlig Dag paa Sviir at spilde,
det jeg for Glæde anseer ei;
men lee ved muntert Brodergilde,
: med Venner klinke, ønsker jeg. :

Fem sandser udgjør Livets Glæder 
Top!  mine Skaaler være fem!
Naar med fem Glas jeg Tungen væder,
: saa svinder Tørsten bort med dem :

Mit første Glas, det vil jeg tømme
for hende, som er alt for mig,
som lærte mig hver Sorg at glemme,
: og finde Salighed hos sig! :

En anden Skaal den første vige:
Jer, mine Venner!  offres den,
Jer, som mig lærte, næst min Pige,
: at elske ømt en trofast Ven! :

Mit tredje Glas for Fædre-Egne
Til Bunds jeg ogsaa tømme maa.
Lad Enighed om Danmark hegne!
: Fra Barm til Barm dens Kjæder gaae! :

Mit fjerde Glas med fyrigt Hjerte
jeg vier ham, hvis Taare flød
medlidende ved Brødres Smerte,
: som gav den Arme Trøst og Brød! :

Min femte Skaal til Værtens Ære,
Tak, Ven!  fordi Du gjæstmild var!
Mit Vidne dette Glas skal være,
: at just tilpas jeg drukket har. :

I:bruunnt2001052702
T:Evan byder os at drikke
F:Evan byder os at drikke
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Evan<footnote>Evan: Dionysos</footnote> byder os at drikke,
        : Daldera! :
som et raad mod Sorg og Hikke,
        : Daldera! :
Skam faae den, der ikketroer,
Evan er en pfiffig Broer!
        : Daldera! :

Elskov, Stalten Amor siger,
        : Daldera! :
er en Dyd hos Mænd og Piger,
        : Daldera! :
Skam faae den, der ikke troer,
Amor er en pfiffig Broer!
        : Daldera! :

Piger, Viin, og Viin og Piger,
        : Daldera! :
Altsaa her vor Lykke siger
        : Daldera! :
Pigerne gjør Hjertet glad,
Vinen dræber Sorg og Had.
        : Daldera! :

Derfor, Brødre!  vi i Live
        : Daldera! :
Skjebnen bede vil at give
        : Daldera! :
os til Livets Medicin
unge Piger, gammel Viin!
        : Daldera! :


I:bruunnt2001052901
T:Hver Mand, som er værdig at hedde Soldat
F:Hver Mand, som er værdig at hedde Soldat
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Hver Mand, som er værdig at hedde Soldat,
til Kamp og til Elskov er stedse parat.
Snart tager han Pigen, snart Flasken i Favn:
thi Druen ham trøster ved Kjerligheds Savn !
Dog naa ret Verden skal være ham tilpas,
maae yndige Piger kredentse hans Glas;
og medens da Hjertet holder Huus,
gi'er Bacchus sin trofaste Dyrker en Ruus !

Da hvirvler vor Latter, da toner vor Sang
ved Skingrende Cimbler og Glassenes Klang,
da Hæderen straaler med funklende Glands,
og Seieren rækker Soldaten sin Krands,
hver Kriger i Kredsen sin Pigelil har,
som glatter hans Pande, og kysser hans Ar !
Hun nipper til Kanten af skummende Pokal,
og venlig hu leer ad sin Helts Perial.

Men bort med den Ruus, som gjør Godtfolk til Sviin,
det er at misbruge den herlige Viin.
Ei Gratierne nødes til Laget at skye,
med dem alle Glæder fra Jorderig flye.
Liig Morgenens Taage, et blændende Flor,
forskjønnende Alt, om vort Øie sig snoer;
hver Sorg bliver Fryd, Mørket selv vorder Lys
ved Druernes Nectar og Pigernes Kys !

N:bruunnt2001053001
T:Bacchus kalder, deler hans Trone
F:Bacchus kalder, deler hans Trone
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Bacchus kalder, deler hans Trone !
Den er opreist i Rankernes Ly;
Glædens Roser omslynge hans Krone;
paa hans Vink alle Sorger maae flye.
Rask til Maalet !  ei Høihedens Lænker
standse os paa vor smilende Vei;
Thi den Krone, som Viinguden skjenker,
pirrer Panden, men tynger den ei.

Favre Drue !  fortryllende Gave !
Milde Trøst mod hvert smertende Saar !
I Din Saft finder usleste Slave
kjerlig Glemsel af trællende Kaar:
vær velsignet i frydfulde Drømme
vugger Du os ved Spøg og ved Sang;
ved Hvert Glas til din Ære vi tømme,
lader Evan<footnote>Evan = Dionysos</footnote> os stige i Rang.

Haab og Ungdom i Bægeret flyde;
drik til Bunds !  og da tvivler du ei.
Haabets Røst for dit Øre skal lyde,
til Fortuna den viser dig Vei.
Aar og Rynker !  I strax maa forsvinde,
naar vi Tømme den fyldte Pokal;
Hebe, Ungdommens hulde Gudinde,
var jo Mundskjenk i Gudernes sal.

Priser Evan !  lovsynger hans Vælde !
han opliver og hæver vor Sjel,
og den Fjende, hans Vaaben vil fælde,
det er Mismods og Kjedsomheds Træl.
Hylder alle Naturen, den Moder,
som gav Ranken hiin herlige Kraft !
Ven af Glæden og Ven af hver Broder
bliver Manden ved Druernes Saft !


I:bruunnt2001060301
T:Hvis et godt Raad I følge kan
F:Hvis et godt Raad I følge kan
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Hvis et godt Raad I følge kan,
drikker, før I til Kampen drage!
Ædru jeg tugte kan min Mand,
med en Ruus jeg kan fire tage.
:|: Frisk, skjænker i til Glassets Rand,
thi aldrig nok Man drikke kan! :|:

Fy! den Soldat en Kryster er,
som blot vil tørste, men ei drikke;
Staklen blot Krigens Farer seer,
Hæder staaer for Drankerens Blikke.
:|: Skjænk atter i til Glassets Rand,
thi aldrig nok Man drikke kan! :|:

O Perial! du tit et Drog
lærte at aabne Hjernens Laase;
den, som er feig, naar han er klog,
skræmmer, naar Man ham hører vaase.
:|: Lovsynger Druen, alle Mand!
Thi aldrig nok man drikke kan! :|:

Vor Jord er skjøn; men hvi vil her
Skjebnen med alt det Vand os plage;
Naturens Bud at drikke er,
Vinen mig langt meer vilde smage,
:|: Forsværger da at drikke Vand
det Perial ei give kan! :|:

At Himlen ei et Element
af Viin har gjort, jeg kan begribe,
thi ved vor Tørst det kunde hændt,
Verden kom for Væske i Knibe.
:|: Frisk, skjænker i til Glassets Rand,
thi aldrig nok man drikke kan! :|:

I:bruunnt2001060302
T:Ja! Vinen fryder Mandens Sjel
F:Ja! Vinen fryder Mandens Sjel
U:Mel.: Der Wein erfreut des Menschen Herz
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Ja! Vinen fryder Mandens Sjel;
Den Mod og Kraft i Alt os skjænker;
paa Ranken blomstrer Fryd og Held,
drik Viin! og du en Gud dig tænker.
Den gjør mig lystig i mit Sind,
om jeg ei har en Hvid i Lommen;
paa Gulvet glad jeg slumrer ind,
:|: naar jeg til Flaskens Bund er kommen. :|:

Hvis jeg besad den Underkraft,
hvorom i Testamentet tales,
da skulde snart med Druesaft 
hver Staadder i hvert Land husvales.
Hver Broder fattig, høi og lav,
sit korte Liv ret skulde nyde;
thi flux jeg den Befaling gav:
:|: "i alle Floder Viin skal flyde!" :|:

Hvor alle ville glæde sig,
undtagen de, som sælge Vine!
De ganske sikkert bandte mig
dybt ned i Skjærsildens Pine.
De Herrer har en Satans Skik,
de tvertimod vor Bibel handle;
thi Vinens søde Trylledrik
de til det klare Vand forvandle!


