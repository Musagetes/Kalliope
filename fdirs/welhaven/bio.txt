<p><sc>Af Henrik Nielsen</sc>

<p>Johan Sebastian Cammermeyer Welhaven blev født i Bergen. Her blev han elev på Bergens katedralskole, hvor norsktimerne var hans eneste lyspunkt; han blev undervist af Lyder Sagen, hvem der skulle få stor indflydelse på Welhavens syn på digtene årene efter. Han var typisk romantiker, men i modsætning til hans antitese, <A F=wergeland>Henrik Wergeland</A>, der stod for spontaneitet og impulsivitet, var Welhaven for en streng opbygning, et fast æstetisk anlagt skema, metrik og rim. »Af Sprogets strenge Bygning, / af Tankeformers Baand, / stiger en frigjort Tanke, / og den er Digtets Aand.« siger han bl.a. i <A D=welhaven2001051206">»Digtets Aand«</A>. Hans mål var at indføre europæiske kunst-teorimodeller og tankemønstre i den norske poesi, og mente derfor at den nationale patriotisme måtte forkastes. Generelt mente han, at Norge på hans tid var et åndsfattigt Norge (jvf. "Norges Dæmring"), og han mente at det var nødvendigt at knytte forbindelser til den gamle europæiske kulturarv. Welhaven var meget påvirket af den klassiske digtning fra Grækenland og Rom, og mytebilleder fra antikken er en ikke sjældent set ting i hans digte. Som studerende universitetet i Cristiania (nuværende Oslo), hvor han begyndte <year>1825</year>, deltog han med stort engagement i kulturdebatten, og var med i gruppen Intelligenspartiet - en modpart til Wergelands Norskhetspartiet.
