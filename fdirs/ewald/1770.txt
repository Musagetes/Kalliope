STATUS:complete
VQ:korrektur1
I:ewald2000070104
T:Philet en Fortælning
U:Die Götter, die jetzt lachend mit euch ziehen
U:Bereuen iht geschencktes Glück. -
U:       <I>Ramler.</I>
U:
U:Elhøy, den 16. September. 1770
F:Træt er min Siel - - forfulgt af Frygtens blege Skygger

»Træt er min Siel - - forfulgt af Frygtens blege Skygger,
   Sank den tilsidst ved dig,
Du steile Muur, som bange Kummer bygger
   Imellem Haab og sig. -
See! - standser ei min Graad? - mit følesløse Hierte
   Slaaer ordentlig og svagt -
Stivt seer mit Øie Trudsler, Trøst og Smerte
   Med lige stor Foragt. -
Lad Dyder Haand i Haand og zittrende og blege
   Gaae mit Paulun forbi! -
Lad kaade Fauner og Sirener lege
   I heslig Harmonie! -
Lad Slangen hvisle Søvn og lad Orcanen brøle! -
   Mon jeg fornemmer det? -
Jeg! - som forhærdet neppe meer kan føle
   Mit eget Aandedræt!« -
Saa var det, at Philet bedrog sig - thi hans Klage,
   Og Taaren kom igien;
Og dobbelt strærk kom Smerten snart tilbage
   Til Dydens ømme Ven. -
Philet var stor blant dem, som føde sig med Taarer,
   Som skiælve for at lee,
Som see kun Jammer, lasterhafte Daarer,
   Og Ulyksalige. -
»Ak!« - raabte han igien - »hvor er da varig Glæde?« -
   Hvor er Lyksalighed? -
Hvor er en Ting, som Dyder ei begræde,
   Og ikke blues ved? -
Ophøi Dig, Du hvis Siel er nøisom, god og roelig,
   Og kald Dig lykkelig! -
Ha! - viid! - den luurer bag Din trygge Boelig,
   Som skal forstyrre Dig.« -
Her overiilte Harm den fromme Sangerinde. -
   »Vaagn af din onde Drøm,
Forvovne«! - raabte hun - »At Sandhed vinde,
   Kom! - Følg mig, see og døm!« -
En Kreds - - - Men Iris laan mig Farver til en Scene,
   I hvilken Smertens Ven
Forglemte sig! - Laan mig din Ild, Camoene,
   At jeg maae skildre den! -
En Kreds af sølvgraae Mænd fandt en ærværdig Hvile,
   Hist, hvor vor glade Tid
Har seet Naturen saa fortroelig smile
   Mod Viisdom Konst og Flid -
Hvor Elhøy reiser sig, og stolt og venlig byder
   Den trette Vandringsmand,
At undre sig paa hvert et Træ, som pryder
   Det nyelig skabte Land;
Der laae de - reene Smiil brød frem af hvert et Øie,
   At stride mod Philet;
Og tvang hans Suk, og syntes at fornøie,
   Blot ved at blive seet. -
Thi Elhøys Top er ei saa smuk, naar Solen daler,
   Og venlig kysser den;
Som Nøisomhed og Sielens Hvile maler
   Hvert Træk af Alderen. -
Langt borte hylede Bacchantens vilde Glæde,
   Og langt fra dette Sted
Skreg Overmod, - men Viisdom var tilstede,
   Og tryg Fortroelighed. -
Og du, de Viises Steen, som alle Daarer søge,
   Ved Vold og Sviig og Konst;
Snart under Trældoms Aag, snart ved at spøge,
   Og alletid omsonst;
Lyksalighed! - din Glands nedlod sig at besiele
   Et kun uskyldigt Folk;
Hvis jævne Træk, hvis uafmaalte Mæle
   Var nøgne Dyders Tolk. -
En kaldte smilende sin Ungdoms Sveed tilbage,
   Og syntes ung igien. -
En anden saae til sine sidste Dage,
   Og priiste Skaberen. -
En sang sin Helbreds Lov - En viiste stolte Mærker
   Af et arbeidsomt Liv -
En fandt i Konst - En i Naturens Værker
   Et værdigt Tidsfordriv. -
Snart taug den hele Kreds, imedens en forklarte,
   Besielt af himmelsk Fryd,
Hvor naadig Gud i Nødens Tid bevarte
   Ham eller og hans Dyd.- 
Snart slog man Haand i Haand forundret ved at høre,
   Hvor farlig Krigen er;
Hvor meget ont dog Mennesker kan giøre
   Mod andre Mennesker. -
Snart saae man halv med Frygt til hine Trængsels Dage,
   Og man bespurgte sig,
Om Trældom ei kan kaldes Lange-Plage,
   Saavelsom Pest og Krig? -
Saa kom et Glædes-Raab - »O lykkelige Tider,
   Hvori vi leve nu! -
O Gud!« - saa rabte man - »Gud, som omsider
   Kom sine Børn ihu!« -
»Hist« - stammer een, som taus alt længe havde paget -
  »Hist bag ved Stakkene,
Opreiser jeg mit Huus - det er mit eget,
   Alt, hvad i der kan see.« -
»Hist« - er en andens Svar, og af de blege Kinder
   Sneg sig en Taare ned -
»Hist voer min Søn - min elskte Søn, og finder
   Sit Leve-Brød i Fred.« -
»Gud« - raabte man igien - »det Godes Giver høre
   Vor Bøn, og lønne Dig,
Du store Mand, hvis Lyst det var at giøre,
   Vor Stand saa lykkelig!« -
Saaledes kom Natur, Uskyldighed og Glæde,
   Usøgt til hvert et Bryst,
Og hver en Mund - I en usynlig Kiæde
   Hang Lyst ved andet Lyst -
Men rundt omkring dem loe Naturen - Stolt udbreder
   Den her sit Seiers-Tegn,
Sin Rigdom; og dens unge Herligheder,
   Groe stærkt i Elhøys Egn -
Lad andre synge dig, guddommelige Orden,
   Dig altings Skabere,
Som her frembryder hver en Skat i Jorden
   Til de Lyksalige! -
Den Viise forske blant de skiulte Drive-Fiære,
   Som bragte dig i Gang,
Arbeidsomhed! - og synge dig til Ære
   En oeconomisk Sang! -
Thi Vellyst bandt min Siel til hine grønne Høie -
   Vær mig et helligt Sted,
O Plet, hvorfra Philets henrykte Øie
   Fandt Jordens Herlighed! -
Et rudret grønt med Guld igiennemvirker Teppe,
   Som jævnt udstrakte sig,
Bar dig, Naturens Skat - det syntes neppe
   At kunde bære dig -
O Frugt, og anden Frugt, og hver med Forskiel prægtig,
   Som holdt og fordrede
Den hele Siel! - O Skabning, som almægtig
   Omstøber Hierterne! -
Snart vandrede Philets umættelige Øie
   Langs med en kroned Rad,
Af Skovens unge Børn, som velig bøie
   Sig sammen - Blad til Blad. -
Snart trængte sig  et Lys, forbi den tette Skygge,
   Og pegte myndig paa
En talrig Hiord, som pustende og trygge,
   Og dybt i Kløvret laae. -
Her sneg sig et Christal, forfulgt af Solens Straaler,
   Bag ved et Bierg af Høe;
Og hist forsøgte Liljer og Violer
   At skygge for en Søe. -
Her stod endnu og hist endnu en enkelt Trave,
   Ei for sin Ringhed glemt
Af Eieren, som sildig først kan have
   Sin store Forraad giemt;
Men til et Vidnesbyrd for dig halvgyldne Slette,
   Som synes nu saa bar,
Gav Hændelsen Philet det Vink at giette,
   Hvor stor din Rigdom var.
Dog agter han det ei; Thi bag ved Sletten leger
   En Flok af kaade Lam,
Rundt om sin Væder, som forgieves bræger,
   At den skal følge ham. -
Nu triple de - hvor hist den tynde Rød opstiger,
   Hist under Skyggerne
Veilede de Philet, som henrykt sniger
   Sig med de Skiertsende. -
Dog glemmer han dem snart - En net, ukunstled Boelig,
   Beqvem og vel forseet
Med Alt, og varig bygt, og reen og roeligt,
   Henrykker nu Philet. -
Her saae han Nøisomhed hos Velstand - Flid og Orden,
   Hos dydigt Tidsfordriv -
Og dig o Fred - »O!« - skreg han - »har da Jorden
   Et saa lyksaligt Liv?« -
Alt trak den mørke Skye sig langsomt fra hans Øie,
   Som stivt og aldrig met
Forfulgte hver en Skiønhed, som den Høie
   Tilbyder Mennesket. -
Han fløi fra Gaard til Gaard, som her adspredte dele
   Opmærksomhed og Lyst -
Snart kom et Hegn, en Lund, og snart det Hele,
   Tilbage til hans Bryst. -
»Nei« - raabte han tilsidt - »Nei, lykkelige Gamle,
   I, som en Drøm, maaskee,
Her - og just her? - i Dag har vildet samle
   Til min Forvirrelse! -
Jeg veed - Jeg føler det, at Jordens største Glæde
   Er Ufuldkommenhed. -
Tilstaaer mig, hvad det er, som I begræde,
   Og hvad i skielve ved«! -
»Vi? - - -« svarte man - og en, udmærket ved sin Alder,
   Begyndte strax igien:
»Glemt er det Ord, som du tilbage kalder,
   Du Smertens mørke Ven. -
Tre Vintre var det nu - Da saaede vi med Smerte,
   Og høstede med Graad -
Da skalv vi - Frygt tillukte selv vort Hierte,
   For Haab og Hielp og Raad. -
Thi Trældom var vort Liv, og Tidsler var vor Ager,
   Og selv Velsignelsen
Forsvandt som Dug - Vi skreg - og vore Klager
   Fandt ingen mægtig Ven.
Men hist! - det store Huus - der - tæt ved hine Rader
   Af Træer - der boer en Mand -
O Gud! - og hvilken! - Armods Ven og Fader,
   Skiønt af saa høi en Stand! -
Han - see min Taare nu! - han er, som alle sige,
   Og, som vi let kan see,
Saa stor, - saa vigtig for det hele Rige,
   Som her for Bønderne -
Først, ypperst, viisest og oprigtigst i at raade
   Til Landets Gavn og Lyst;
Og stor i Guds og i Monarkens Naade,
   Og i de Danskes Bryst. -
Ei Pragt - Ei Ærens Tegn forblinde mig - Desværre,
   De pryde faae, som Ham. -
Thi ak! hvor mangen vel saa prægtig Herre
   Giør sine Klæder Skam! -
Dog Magt at giøre vel, som Himlen her forener
   Med Lyst - er, som jeg troer,
Saa vigtig, at den Beste først fortiener
   Ved den at kaldes Stor. -
Men elskte Billede! - hvorhen? - hvor langt bortriver
   Du dog min hele Siel? -
Hvad er min Roes? - Ak! - dens Undskyldning bliver,
   At jeg har meent den vel.« -
Her taug den sølvgraae Mand, og saae sig om at nyde
   De andres tause ja -
Og fandt den Tanke, da han saae det flyde,
   Som han begyndte fra. -
»Troe mig, o Fremmede, den Graad du seer er Glæde«! -
   Saa brød han ud igien -
»Af Nød og Sorrig kan vel ingen græde,
   Som har saa stor en Ven. -
Thi taalte han det? - Han! - som neppe saae vor Klage
   I vort tillukte Bryst;
Og dog halv trakte os til bedre Dage,
   Og tvang os til vor Lyst. -
Viid, at det Land du seer var fordum vilt og øde,
   Endnu halv skiult i Vand -
Hin store Strækning med den rige Grøde,
   Var Kiær og Mus og Sand. -
Uorden, vor Tyran, opslugte Sæd og Møie -
   Og, hvad den levnede,
Var andre nok, som med et graadigt Øie
   Alt aad i Tankerne. -
Alt Mod - alt Haab forsvandt - Thi om og en utretted
   I Flid var Bien lig;
Da gik det ham, som den, der bliver mætted,
   Men samler ei for sig. -
Den søde Pligt, som man saa sielden overgiver,
   Den græd - den skialv vi ved. -
»Din Arv, min Søn« - saa skreeg vi - »ak! - den blier
   Vor Ulyksalighed.« -
Men hist oprandt vor Soel - hvor god og viis og mægtig
   Kom han vor Nød ihu! -
Dag, da vi saae ham først! - hvor glimrende! - hvor prægtig -
   Hvor hellig er ei du! -
Thi med en vældig Arm omdannede han Jorden,
   Og træk dens Skatte frem,
Og Væld af meer - og satte varig Orden
   Til at indhegne dem -
Nu saae han smilende vor Glædes Grundvold færdig,
   Og saae sig lykkelig. -
Endog i det sin store Skaber værdig,
   Som skaber ei for sig. -
»Beboer den,« sagde han, »og eier den og nyder
   Dens Frugt i varig Fred! -
Og Godhed giv, at eders Afkom fryder
   Sig ved dens Herlighed!« -
Saaledes, skumle Nat forsvandt du fra vort Øie! -
   Vi see fra denne Tid
Kun Haab, som steds' velsignes af den Høie,
   Og aldrig skuffet Flid. -
Nu glæde vi os ved, langt fra, som før at grue
   For Efterkommere,
Som Mangel ei, og Trældom ei tør true
   I slig Beskiermelse. -
Hist boer den store Mand, som vil og kan beskytte
   Vor Velstand og vor Fred. -
Han er det! - Han! - Vor Grundvold og vor Stytte! -
   Hvad skal vi skielve ved?« -
»Ja!« - skreg Philet - som taus alt længe havde grundet,
   Halv glad, halv skamfuld her -
»Der er Lyksalighed - Ja - Du har vundet,
   Drøm, eller hvad du er! -
Jeg kiender ham - Vor Smags - de bedre Sæders Fader,
   At i hans Naboe-Lav
Er ingen Torn, og ingen Urt, som skader,
   Og ingen aaben Grav.« -
Nu overlod han sig til hele Kredsens Glæde -
   »Bort« - smiilte han - »med dig! -
Bort Heracliters Grille! - bør jeg græde,
   Hvor en er lykkelig? -
Men hist! - hvo kiender den, som iler hist og stønner,
   Og tit slaaer Haand i Haand? -
Han græder - er det en af Landets Sønner? -
   O Glæde styrk min Aand! -
Damoet! - - hvad er din Graad?« - - men ak, og ak vor Fader,
   Var alt det Svar man fik -
Nu kom han - »Ak - vor Græve - Han - forlader« - - -
   Og Røst og Sands forgik. -
Taus, som en Findlandsk Nat, og mørk blev Glædens Scene -
   Nu kom et hylende -
Nu flyede den bestyrtede Camoene,
   At skiule Taarene. -
»Hvad?« - skreg Philet - »o Haab! - Dit sidste Glimt forsvinder! -
   Mon jeg begræder det? -
Jeg! - som afmægtig neppe mere finder
   Mit svage Aande-Dret!« -

N:I dette digt udtrykkes den håbløshed Ewald følte ved J.H.E. Bernstorffs (1712-72) fald 15.  september 1770. Bernstoff var dansk udenrigsminister og havde optrådt som mæcen for Ewald samt en flok tyske digtere Bernstorff havde lokket til København, deriblandt <A F=klopstock>F. G. Klopstock</A>.

