<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1934" author="munchp" status="incomplete" type="poetry">
<workhead>
   <title>mod jerusalem</title>
   <year>1934</year>
</workhead>
<workbody>

<poem id="munchp20170923243">
<head>
    <title>mod jerusalem
kompositioner
MCMXXXIV</title>
    <firstline></firstline>
</head>
<body>

            <i>my infinite world is</i>
          

            <i>in the closed egg of my will towards god</i>
          
</body>
</poem>

<poem id="munchp20170923244">
<head>
    <title>I.
fra i dag</title>
    <firstline></firstline>
</head>
<body>
</body>
</poem>

<poem id="munchp20170923245">
<head>
    <title>fra i dag</title>
    <firstline></firstline>
</head>
<body>
</body>
</poem>

<poem id="munchp20170923246">
<head>
    <title/>
    <firstline></firstline>
</head>
<body>
fra i dag er hele verden anderledes end nogensinde før - i
dag er den, og dermed ogsaa jeg, traadt ind i en helt ny fase
- jorden, menneskeheden og jeg selv løber fra i dag uanede
risiko'er, og maaske gaar alt fra i dag mod himmelske tilstande
- det sidste er meningen - og det vil være mit livs
opfyldelse, naar jeg kan hviske til min salighedssitrende
sjæl: "nu -, nu min ven <i>er</i> jorden blevet det hellige jerusalem,
 som du saa længe har drømt om, saa inderlig har
længtes efter, saa trofast har lidt for -, <i>nu</i> -" i dag har jeg
viet mit liv til verdens frælse - i dag har jeg afsvoret <i>alt
</i>andet for dette ene - og fra i dag betragter jeg mig som
livets apostoliske vikar blandt menneskene -, bosat foreløbig
i københavn - fra idag har jeg intet ansigt -, intet navn - i
dag har jeg med eet slag udslettet mig selv som noget indtil
videre overflødigt og hindrende - jeg er nu blot en, hvis liv
tilhører menneskeheden - maaske har jeg dog et nummer -
jeg ved ikke, og det er ikke vigtigt - maaske er jeg nummer
et, maaske nummer fem og maaske nummer tusind af dem,
hvis liv ikke har nogen mening, uden for dette formaal - jeg
har ingen stilling, ingen i forvejen fastsat beskæftigelse -
jeg lever af gode menneskers angst, medlidenhed eller forstaaelse
- d.v.s. jeg lever ikke i den forstand - thi jeg anser
det umuligt at leve, i dette ords himmelske og eneste virkelige
betydning, saalænge verden er, som den er nu - fra i dag
er jeg holdt op med at føre det skin- og surrogatliv, som saa
mange endnu prøver at kæmpe sig frem ved - jeg har frivilligt
givet afkald paa den kærlighed, jordert har at give - jeg
tror ikke, at verden er moden for den virkelige kærlighed
endnu - jeg har frivilligt givet afkald paa. kommende storhed
og ære - jeg ved, at ægte storhed og virkelig ære ikke
kan opstaa i verden endnu - og jeg vil ikke lade mig nøjes
med mindre -
min sjæl hænger i troens tynde, men djævelsk sejge traad -
og der skal den hænge, indtil traaden er dækket som en perlekæde
med alverdens sjæle - og menneskene kan begynde
at leve, hvilket er deres bestemmelse -
jeg ved intet om, hvordan dette skal ske, og jeg tror fuldt
og fast, at det vil ske mindst een tidsenhed tidligere, end
ellers, som følge af mit uigenkaldelige valg i dag -
det er mig umuligt at tro paa, at det skulde være menneskehedens
bestemmelse, at existere, som den hidtil har gjort, og
stadig gør det -
og det er mig umuligt at se nogen mening i et menneskes liv,
der uden en saadan tro, dog fortsætter at "leve" som før -
husk, at <i>hvert "menneske"</i> fra fødselen til længere, end det
lever, er medansvarligt for (ja medskyldigt i) <i>hvert eneste
</i>selvmord, drab og menneskeligt sammenbrud iøvrigt indenfor
denne tid -!
</body>
</poem>

<poem id="munchp20170923247">
<head>
    <title/>
    <firstline></firstline>
</head>
<body>
tør I tænke paa, <i>hvilke</i> mængder af lidelse og ulykke, der
daglig væltes ned over os alle, <i>blot</i> ved sløve menneskers
bestialske Sindsligevægt og enfoldiges herskesyge Stupiditet
-?! PRØV!!
</body>
</poem>

<poem id="munchp20170923248">
<head>
    <title/>
    <firstline></firstline>
</head>
<body>
FRA I DAG

                <i>gustaf munch-petersen</i>
              
</body>
</poem>

<poem id="munchp20170923249">
<head>
    <title>II.
i dagens lys</title>
    <firstline></firstline>
</head>
<body>
</body>
</poem>

<poem id="munchp20170923250">
<head>
    <title>julesol</title>
    <firstline></firstline>
</head>
<body>
grøn gylden røg sejler fra fredens havanna
og puster ved middag
rosa soltoner gennem granerne
ned til jordens stupiditet -

i solens mundvige staar at læse
sandheden om jorden:
jorden er fin -
fjernt i mulighedernes urtidsgamle jomfruskove
sniges dybe stier -
goldhedsangst løber buskhalet mellem stammerne
slikker over de tusind ynglinges
evigtsovende pander hvid brand -
søvndøve ørers susen siver mellem stammerne,
gennem stiernes net evindelig -
- over jordens himmel vælder tyk som ækvator
dumhedens lus -
ubrugte gaar passaterne
blaavingede evindelig
lægger glidende fart under god viljes albatros -

hør solens tone, I 2 millioner grublere -!
</body>
</poem>

<poem id="munchp20170923251">
<head>
    <title>nytaar</title>
    <firstline></firstline>
</head>
<body>
- i aarets gule blomst
over fjerne tusind veje
lyser gammelt
sluknende taare -
højt højt langs sprøde stængler
draaber klamrende
rinder mod oceanets glemsel -
naar hver eneste taare har rundet,
vil jorden rejse sig af badet
med rædselens dønning over sin skulder
som en slagtet dumhed -
naar unødvendighedens potte er fuld,
vil jorden være uden hukommelse,
og med det væsentlige
som et vulkanskt udbrud paa sit hoved -
i en afsides dal
skal der ligge en hvid sten
som sol -
og fra den skal en 17-aarig
tigge virkelighedens draabe -
</body>
</poem>

<poem id="munchp20170923252">
<head>
    <title>dette liv</title>
    <firstline></firstline>
</head>
<body>
alting ved mennesker
er
ligegyldigt og
tilfældigt undtagen
den vej, de gaar -
deres tingel-tangel,
deres ansigter
og deres sko -
paa de gode
veje vandrer
de gode -,
og paa de onde
veje vandrer
de onde -
alt andet er
Guds underholdnings-
musik paa vejen
mod det gode, eller
Guds underholdnings-
musik paa vejen
mod det onde -
spørgsmaalet om
vejene er ligesaa
let, som at
vælge navn til
sin elskede -
</body>
</poem>

<poem id="munchp20170923253">
<head>
    <title>til poul</title>
    <firstline></firstline>
</head>
<body>
det <i>er</i> ikke saadan -
man KAN se igennem det
tætteste mørke -
det <i>er</i> helt anderledes -
du kan vende om, og
du vil blot
skulle gaa nogle skridt
mere -
du kan dreje af, og
du vil blot
skulle dreje af en
gang mere -
naar det nye
rige kommer som
et rent lagen over
verden, vil ingen
undslippe -
</body>
</poem>

<poem id="munchp20170923254">
<head>
    <title>i onsdags kl. 16¼</title>
    <firstline></firstline>
</head>
<body>
duen strejfede
kontorchefens tinding -
hans vielsesring gik
i bordet - :
jeg ønsker, at
vejre en falkerede og høre
ungerne skrige i
livets flagknap -
jeg ønsker, at
se elsdyr svømme
en vadende mil gennem
maaneflod og mosemousserende
hemmeligheder -
jeg ønsker, at
gribe en tynd skovsti,
der i solglitteret mageligt
paa kvælningsgrænsen
aalesmutter og forsvinder
i et snogeæg eller
et museøje -
jeg ønsker, at
skyde en fjende
og at klaske min
hustru med en
grøn saltbølge -
duen fløj -
kontorchefen udbrød
(i onsdags kl. 16¼):
c'est impossible
(hvad)?
alt -
jeg hader hitler og
lenin lige
meget og spiritus
lige saa meget
som vandfarver -
c'est impossible
(hvad)?
to go on (like this)
kontorchefen hvisker:
jeg
ønsker TID til
at finde
det uundværlige!
</body>
</poem>

<poem id="munchp20170923255">
<head>
    <title>til apostelen Søren</title>
    <firstline></firstline>
</head>
<body>
</body>
</poem>

<poem id="munchp20170923256">
<head>
    <title/>
    <firstline></firstline>
</head>
<body>
lille kære broder Søren, lad dog ikke
din sørgelige
formiddagssjæl vansire
dine af Herren
oplyste granatkinder
med dine vankelmodige
portvinstaarer -
</body>
</poem>

<poem id="munchp20170923257">
<head>
    <title/>
    <firstline></firstline>
</head>
<body>
husk Søren,
at det er tusindfold
bedre at have
set Herren din Guds
aasyn fra cognac'ens
lyse bjærg,
end aldrig at have
følt Hans haand
paa sit hoved -
o Søren, tænk paa
de tusinder, der
aldrig har følt
HERRENS HAAND -!
og smil dit herlige
apostelsmil
gennem denne forbandede
formiddag -
i aften gaar vi
paa oliebjærget i
vingaardsstræde og
hvisker for Satans penge
med Herren Gud direkte -
</body>
</poem>

<poem id="munchp20170923258">
<head>
    <title/>
    <firstline></firstline>
</head>
<body>
tænk, tapre Søren, denne
formiddag paa de
tusinde sjæle, der
aldrig for hele deres liv og
lange aar og alle
Satans penge har
følt Guds himmelske
aande -
Søren, du Herrens mand,
spejl englenes sol
i din tros granatrøde
kinder - !
RIGET er nær -
vi
to har set alt for meget
til nogensinde at kunne
svigte tegnet -
</body>
</poem>

<poem id="munchp20170923259">
<head>
    <title>præsentation</title>
    <firstline></firstline>
</head>
<body>
under BAAL's Baal nævnes mange steder i Det Gamle Testamente. Ordet betyder egentlig "ejer" eller "herre". Baal var kananæernes vigtigste gud og en rival til jødernes Jahve. Hans templer byggedes ofte på højder, og kulten involverede tempelprostitution, dyreofringer og muligvis menneskeofringer. I perioder gik jøderne over til at tilbede ham, og i Bibelen fremstilles han som en dæmonisk afgud.
 Tempel
glider jeg -,
jeg den 600'de af
de blaa orme -
jeg æder mig
frem gennem kobberfjældet,
hvorpaa BAAL's
Tempel er sat -
vi brødre og søstre,
vi de 600 blaa orme,
vi hader
BAAL
og foragter hans
Tempel -
men vi æder hans
fjæld
med vore 600 blaa
munde -,
hvorfra BAAL's
ofre ryger og
skriger -
vi æder
kobber -
vore gange er
frygtens centralanlæg
under BAAL's Tempel -
fjældet er
tretusen kobberaar
stort -
vi yngler, føder og
fødes
med læberne
vidaabne til at æde
kobber
uden kærlighed
blot for at vi
kan blive flere
blaa kobberhadere
BAALforagtere -
ingen har set os -
vi ved intet -
det er vor
tro, at vi er blaa -
vi 600 orme
er ens
er ens
er
den samme,
længselens guds søn uden ansigt,
blot jeg har eet
hvidt haar paa
min pandes
blaa -
men snart, mens
vi 600 og jeg
glider frem
gennem fjældets foragtelige
tempelro
ædende
kobber,
er vort mit
eneste hvide
haar paa min pande slidt
bort,
og jeg er den
600'de
o jubel
o lykke
o paradisisk
salighed,
den 600'de af
BAALhadernes blaa
ynglende ynglende
o herlighed
ædende ædende
o herlighed
skare -
</body>
</poem>

<poem id="munchp20170923260">
<head>
    <title>III.
kødet taler</title>
    <firstline></firstline>
</head>
<body>
</body>
</poem>

<poem id="munchp20170923261">
<head>
    <title>over havet til elsket fyrstinde</title>
    <firstline></firstline>
</head>
<body>
din brænding naar
aldrig min kyst
min aande sværter
din krone
og rejser alter
paa alter til en
større krans -
din elskov for-
mørker din stjærne -
din
haand er scepterglæde
min haand er
offerkniv -
bind mit hjærte,
høje fyrstinde, men
vogt dig:
offerkniv, offerkniv
hedder mit hjærtes haand -
</body>
</poem>

<poem id="munchp20170923262">
<head>
    <title>mit legemes elskov</title>
    <firstline></firstline>
</head>
<body>
</body>
</poem>

<poem id="munchp20170923263">
<head>
    <title/>
    <firstline></firstline>
</head>
<body>
jeg elsker de gamle
kvinder med
de unge lemmer og
den unge elskov -
de ældgamle - !
</body>
</poem>

<poem id="munchp20170923264">
<head>
    <title/>
    <firstline></firstline>
</head>
<body>
for at blive saadan, o kvinder,
I maa plyndres
paa alt,
og mod jeres væsens inderste
vogter
skal det, I foragter, være
overmægtigt -
og over jeres nakke
maa jordens
kvæg have vandret
uden kærlighed, mens
jeres inderste skriger:
tag mig o
du min højest elskede!
(GUD! fødes vi
i denne pragtskrud, blot
for at blive skønnere jo
mere nøgne vi staar
med vore ar - ?)
</body>
</poem>

<poem id="munchp20170923265">
<head>
    <title/>
    <firstline></firstline>
</head>
<body>
og Gud, hvis det
er saadan, saa maa
jeg le le ad min egen elskov, at
det at blive
gammel er at blive
rig af Dig, og
at dø i armod, er
fortabelsen -
aah, hvor jeg ler -
aah aah aah -
</body>
</poem>

<poem id="munchp20170923266">
<head>
    <title/>
    <firstline></firstline>
</head>
<body>
hm, du min nye elskovs
egen kælling -
vi er saa rige,
tænker jeg, at
vi kan le begge to
ad disse unge
tiggere,
armodsdjævle paa fire sjæleaar-
</body>
</poem>

<poem id="munchp20170923267">
<head>
    <title/>
    <firstline></firstline>
</head>
<body>
hvis jeg skulde kysse dig
mellem
dine saar, vilde der
vist ikke blive meget
kærlighed -
og du har, og
jeg har
et hul for Herrens lyn, hvor -
igennem de uhindret
skyder mod deres bestemmelse -
tak HERRE, for
vore TO lysaar -
hm og tak kælling
for .... -
</body>
</poem>

<poem id="munchp20170923268">
<head>
    <title>min søster er bekymret</title>
    <firstline></firstline>
</head>
<body>
lille guldhaarssøster,
du skal
ikke bryde dig
for din mand
i danmark
og ikke for din
far i danmark -
lille draabeøje,
lille søster,
du skal samle
dine hænder
til en kop og
vente -
og Gud vil blikke ned
i din fine nye kop
og maaske lade
en draabe falde
paa din haand -
og hvis din far
i danmark
ser paa dig
skal du ikke være
bange -
og hvis din mand
i danmark
slaar dig
skal du ikke skælve
lille søster -
og hvis du ikke
kan holde
taarer fra at
vandre over dine kinder
skal du ikke være bedrøvet, men
holde din fine
nye kop frem
og smile -
lille draabeøje
lille guldhaarssøster -

glem aldrig, hvad
du har drømt - nu
skal du le ad
det dumme danmark, som
vil gøre min lille
søster gammel
og blind
og dum -

se paa mig lille,
vi har tid
at vente danmark ud -
husk,
hvad vi ved - nu
ler du jo
draabeøje -
</body>
</poem>

<poem id="munchp20170923269">
<head>
    <title>foraar</title>
    <firstline></firstline>
</head>
<body>
</body>
</poem>

<poem id="munchp20170923270">
<head>
    <title/>
    <firstline></firstline>
</head>
<body>
dronningen af den gule stjernes lange rige havde elskere, der
græd i blege
tørre nætter -
Hun havde sat dem
i den jagende
elskovs bur, uden
at give dem
føde - og de brændte
efter det
gyldne bækken, som de
altid altid
saa -
og dronningen, dronningen?
?      ?      ?
hver morgen stod
Hun dybt i sin
knitrende ensomheds
straalesal og
ventede at se alle
alle sine elskere
komme i sig -
for den dejlige
vægt af sin spidse
krone havde Hun helt
glemt, at alle
alle hendes elskere
var brændt til
mindre end penges værd,
borte, hvor Hun ikke
turde aabne -
</body>
</poem>

<poem id="munchp20170923271">
<head>
    <title/>
    <firstline></firstline>
</head>
<body>
i foraaret, da
prinsen af
den blaa maanes
vældige rige kom
til dronningen
af den gule stjerne,
hviskede Hun dejligt:
jeg har glemt døren
til denne store
længsel -
men da de var
alene,
saa prinsens
langsomme
hersker-elskerøje, at
en koralrød
slange havde vokset
sig lang og vild
paa dronningens gyldne
hofte og med
Hendes spidse krone
om sin hals -
dronningens klæder lo -
dronningen havde
ikke een taare, og bød
prinsen med smil
sin kammerpiges dragt -
dronningen havde
ikke en taare, og
prinsen tænkte paa sin
blaa sol og
dræbte dronningen,
gav føde til Hendes elskere,
og brændte hele
det lange rige af
den gule stjerne -
og gennem den lukkede
dør til dronningens
lille længsel, dér
gled den koralrøde slange -
og dér sover den,
med intet uden skæl,
som dronningens
eneste drøm -
og over det brændte
rige steg maanen
hed og blaa som
kærlighedens og Guds
aande -
foraar - foraar -
</body>
</poem>

<poem id="munchp20170923272">
<head>
    <title>lærerens sang i det fri</title>
    <firstline></firstline>
</head>
<body>
aah aah, kan
I se jerusalem aah, kan I
se JERUSALEM
aah prøv at
S E jerusalem langt
langt borte -
det er jerusalem
det fjerne af rent guld -
aah jeg vil
vise min klasse
paa fem børn
det eneste je-
rusalem -
men aah de vil
ikke tro, før
de har set, aah det
himmelske syngende
jerusalem langt
langt borte -

aah min lille
klasse paa fem
børn -!
<i>der</i> er taarnet, taar-
net, taarnet, hvorfra
jerusalem er til at se -
men I maa, du
og du -, I maa
give jeres lille mønt,
som I har i haanden -
jeres lille mønt,
som I fik til at købe jer mor
og søster og et hus -
I <i>maa</i> give jeres brune mønt - !
saa kan I gaa
op i taarnet, aah taar-
net, taarnet,
med den lange
trappe og øverst
kan I se JERUSALEM
nede i dalen
langt langt
borte i det fjerne
af rent guld -

i jerusalem, syngende
jerusalem
alle børn danser og
aldrig sover -
og graad er blot kærlighed
der der
der - men
jeres lille brune
mønt maa I give
hver af jer i min
lille klasse -
vær aldrig bange
at miste lille mor
og jeres lille søster -
for aah
se !!
i jerusalem - der
er alene kærlighed -
</body>
</poem>

<poem id="munchp20170923273">
<head>
    <title>min broder er paa gale veje</title>
    <firstline></firstline>
</head>
<body>
</body>
</poem>

<poem id="munchp20170923274">
<head>
    <title/>
    <firstline></firstline>
</head>
<body>
skønne unge mand,
min bror,
jeg, din bror maa
nu, hvor vi er
alene i denne mørke
nat tale
til dit skønne
øre, min bortvendte
brormand -:
hvad søger din af -
lukkede tunge blandt
smaafuglene -?
de elsker dig,
musvitterne, de
grønne terninger med
to øjne - og
paradisfuglene
med vajende
kælenskabshaler og
hæse fløjt, der kender
lokkeordene -
og gærdesmutterne,
der blot forsvinder i
noget grønt og
haaber at forsvinde
med dig, stumme fisk til
bror -
</body>
</poem>

<poem id="munchp20170923275">
<head>
    <title/>
    <firstline></firstline>
</head>
<body>
hør nu,
der er det samme kærlighedsguld
i baby'ens
fingre og
knæ som i kællingens
salmebog og
30-aarskleopatras skød -
men, hvis dette
guld er paa tungens
spids som <i>sten</i> (rubin eller
diamant), er
det meget
meget farligt for
et laaset og lukket
hjærte som dit
stædige bror - !
med dine slørede
øjne kan du meget
let se (naar jeg nu
siger det), at alt,
hvad smaafuglene er,
det er fordi
Gud har gemt deres
"I am prepared"-æg i
sit spisekammer -
<i>se</i> blot paa
smaafuglene - de er
søde og gode at
se paa -
</body>
</poem>

<poem id="munchp20170923276">
<head>
    <title/>
    <firstline></firstline>
</head>
<body>
men find
en Kvinde, som
Gud har afklædt for
alt, uden Sin
Glæde - gaa
til en af Guds Døtre,
som er blot iført
Hans tornekronefrihed til
at gøre Hans Glæde imod
enhver, som søger
Den -
gør dig rede
bror, og du
vil finde, at det ene
nødvendige er
enkelt og ikke et ord værd,
som en stor smærte og
et skridt opad -
jeg kunde slaa dig,

saadan er
DRONNINGEN over alle
Guds Døtre :
HUN er lille,
som en skovmus og
HUN er ren,
som en hvid hest
fra atlasbjærgene -
Hendes ensomhed er
solens om natten, og
Hendes kærlighed
er som en
løvinde, et
helligt firben og
en ugle,
og Hendes
udseende er som
en skøn kvinde -

han <i>er</i>
gaaet
han er gaaet !
aah Halleluja
</body>
</poem>

<poem id="munchp20170923277">
<head>
    <title>intermezzo</title>
    <firstline></firstline>
</head>
<body>
staaende paa timetervippen
kysser den rosa-
magre pige fra oven den
okkergule yngling,
der rækker favnen
fra stenbassinet -
hun smiler lykkeligt
over, at hun
løfter ham til sig -
han vrænger sig i
væmmelse over, at
han støtter
hende, saa hun ikke
falder -
.... slipper   han,
og rosen drukner
som en isild,
og drengen blir
senmand og glemmer sin egen
farve -
</body>
</poem>

<poem id="munchp20170923278">
<head>
    <title>paa skovstien</title>
    <firstline></firstline>
</head>
<body>
mørkerøde blomst
under Herrens himmel
og min hans krigerfod,
tag bort din elskovs-
tunge i
sneens skov - milemunden,
ved hvis rand, jeg har at vaage,
vogte og
lytte -, indtil Herrens dag lader
hymnelilier i
alle graner tie det
eneste:
hver sjæl sin paradis-
høne i dejlighedens pludrende
gryde -
mørkerøde blomst dølg
min lykkes smaragd-
tunge -
husk, hvad jeg er
gjort af -
paa Hans finger fandt
jeg for mig en
blaa hjelm og den
ishvide dolk -
i hjelmens blaa dyb min
skæbne -
æggens krampegnist
min eneste sjæl -
blind gaar
jeg gennem skoven
under usaarligheds hjelm
med Herrens isdolk
foran mig at elske
alverden med -
jeg er endnu for
spæd til at turde
plukke dig og dog
bevare min blindhed
urørt -

over dig, min trællestilkede
dronningmodne
mørkerøde blomst,
med mit eget
navn, mine egne elskede
hænder, mit eget dejligheds-
vaade ansigt, alt
som gnistersten, lykkeæg paa
dit smalle knæ -,
over dig
lægger jeg nu denne
høj af sne, at du
ikke for et egerns skyld maa
nævnes satan -
</body>
</poem>

<poem id="munchp20170923279">
<head>
    <title>morgentime</title>
    <firstline></firstline>
</head>
<body>
</body>
</poem>

<poem id="munchp20170923280">
<head>
    <title/>
    <firstline></firstline>
</head>
<body>
paa himlens dybe
bund af nat
ligger som kul
alle elskovsgnisterne -
stille fløj
de een efter een, sorte perler paa himlens bund -
</body>
</poem>

<poem id="munchp20170923281">
<head>
    <title/>
    <firstline></firstline>
</head>
<body>
Jeg, Den Udvalgte,
er i nat blot
søvnvogteren
dødssværdet
for Den Store Kærligheds
dør -
under den matgyldne
portal med
korslagte ben
sidder jeg vaagen
med vogtersværdet paa
mit knæ -
</body>
</poem>

<poem id="munchp20170923282">
<head>
    <title/>
    <firstline></firstline>
</head>
<body>
himlens sæd rinder gennem
alle tage -
bag døren, hvor den
store kærlighed sover,
hører jeg uden at lytte
de store fugles hvisken
om duftløse vidunderlige
blomster -
hver ild er
død -, og
de hvide sletter trykker
al vind indtil sig
i voldsom søvn -
sjakalerne holder vejret
stirrende mod himlen
med blinde øjne -
ingen smiler -
ingen spejle dugges -
DEN STORE KÆRLIGHED
SOVER -
</body>
</poem>

<poem id="munchp20170923283">
<head>
    <title/>
    <firstline></firstline>
</head>
<body>
silkebløde jomfrutaager
glider atter over
susende munde og
drømmeløse skød
og mellem
den store kærligheds læber
spindes strængelaag
</body>
</poem>

<poem id="munchp20170923284">
<head>
    <title/>
    <firstline></firstline>
</head>
<body>
ingen vil kende
nogen efter
denne nat -
og alle træk vil
være smeltet,
naar en morgen kommer -
</body>
</poem>

<poem id="munchp20170923285">
<head>
    <title/>
    <firstline></firstline>
</head>
<body>
naar nattens
purpurjolle blomstrer,
skal ingen være udvalgt,
og min dronning skal
have mistet sin krone.
</body>
</poem>

<poem id="munchp20170923286">
<head>
    <title>IV.
virkelighedens nat</title>
    <firstline></firstline>
</head>
<body>
</body>
</poem>

<poem id="munchp20170923287">
<head>
    <title>paa virkelighedens dørtærskel</title>
    <firstline></firstline>
</head>
<body>
</body>
</poem>

<poem id="munchp20170923288">
<head>
    <title/>
    <firstline></firstline>
</head>
<body>
jeg var kongen -
naar jeg smilede,
sad alt i min ring,
som jeg kunde tage af -
naar jeg sov,
døde min elskede,
og mine fjender vovede
knap at hviske -
</body>
</poem>

<poem id="munchp20170923289">
<head>
    <title/>
    <firstline></firstline>
</head>
<body>
nu er jeg en smal stjerne,
som har efterladt sine
klæder paa stranden -
med lukkede øjne
og aabne ører
svømmer jeg roligt
paa frihedens havpupil -
med mine lange
sparede ben mærker
jeg hver fold i
havets sitrende ledende
modersøvn med
titusenaarsrigettitusenaarsriget: forestillingen om tusindårsriget - her udvidet til "titusenaarsriget" - kendes fra Johannes' Åbenbaring i Bibelen, hvor Satan bindes og de frelste bliver "Konger med Kristus i tusinde Aar" inden den endelig kamp og dommen
 i mavens
helgenskrin -
ved den letteste strømning
synker jeg som trællegnisten,
der tænder havet
og smælter laasen -
den mindste skælven,
og intet har været forgæves -
</body>
</poem>

<poem id="munchp20170923290">
<head>
    <title>hvid hyacint</title>
    <firstline></firstline>
</head>
<body>
jeg er stigende
dufttaager fra en
krybende natblomst -
violette taager findes
ikke om dagen,
vinder ingen tro
i dagens gennemsigtige
liv -
derfor: kom
ikke ind mod
duftbasunens hviskemund
aandelæber -
kom ikke
nær -
hvad for mig
er nattens hellige
have
med levende luft
med tusind sprog
og intet ord
og en elskov saa
blodig at du vilde
se sten og
ingen elskov -,
nattens hellige have
er for dig
døden, du
komiske -
men saalænge
millionerne ængstes
og ikke hvisker:
se, derfra -,
derfra, hvor synet
er adgangsforment -,
derfra skal
frælserhyacinten lang-
somt skyde -
fra bølgende muld
skal allerede
løget hviske:
alt lever og
klæder er had -
saalænge mennesker
ængstes,
skal døden være
deres eneste lille
smykke -
og naar ingen mere
ængstes, først
da skal mørkets
formede farver bruse,
og vækstens
brænding sløjfe
dagens kyst -
stængler skal stige
med tusind
bannerblade, med
ødslende magt,
med overvældende
rigdom fra
nattens
staallukkede have,
og frøet skal
falde som en
fremmed sol:
fortærende
kraftgydende
evighedslovende:
Et Nyt Liv
til enhver, der
ikke ængstes, at
tage eet skridt -

nattens have er
aaben -
portene venter -
hvert blad skælver:
Kom Længe Ventede
Kærlighed, Alt
Lever, Og Blot Klæder Er
Had -, o kom Du,
som jeg Altid har
Elsket og Altid vil
Elske i jublende Evighed -
og <i>JEG</i>
natluft, o jeg favner dig -
min ryg er
blodig af evig
elskov -
i nattens lukkede
have venter
jeg millionerne -
</body>
</poem>

<poem id="munchp20170923291">
<head>
    <title>sjælens sang</title>
    <firstline></firstline>
</head>
<body>
</body>
</poem>

<poem id="munchp20170923292">
<head>
    <title>I.</title>
    <firstline></firstline>
</head>
<body>
hvor jeg hader
dagen -!
sagte -, uden ophold
mine fingre piner blod frem
af had, had
ustandseligt -
og mine øjne er
blevet blindt kul
af had -
men se kan jeg - altid -
dagen hader jeg,
dagen -
</body>
</poem>

<poem id="munchp20170923293">
<head>
    <title>II.</title>
    <firstline></firstline>
</head>
<body>
</body>
</poem>

<poem id="munchp20170923294">
<head>
    <title/>
    <firstline></firstline>
</head>
<body>
hvilken besynderlig
for alverden tvingende
nødvendig kraft jeg
maa have været, at
man har sat
mig haabløst i
hungerens dag -
haabløst, indser jeg mit had -
men se, se
kan jeg - altid - !
</body>
</poem>

<poem id="munchp20170923295">
<head>
    <title/>
    <firstline></firstline>
</head>
<body>
uden at jeg anede
noget derom,
maa man have
givet hungerens folk
en søjle af godhed
gennem mig -
aah latterligt, siger mit had,
haabløst - !
men jeg indser:
nødvendigt at give
denne godhed her -
</body>
</poem>

<poem id="munchp20170923296">
<head>
    <title/>
    <firstline></firstline>
</head>
<body>
ingen ved, men
at se - altid -
er værst -
herligst -
</body>
</poem>

<poem id="munchp20170923297">
<head>
    <title>III.</title>
    <firstline></firstline>
</head>
<body>
</body>
</poem>

<poem id="munchp20170923298">
<head>
    <title/>
    <firstline></firstline>
</head>
<body>
hvorfor raaber jeg,
raaber jeg -
men hvor - ?
der findes intet øre
mægtigt at plukke
en hviskning
hel -,
kærligt at kræve
en sandhed
ren som himlens fod paa
virkelighedens nat -
</body>
</poem>

<poem id="munchp20170923299">
<head>
    <title/>
    <firstline></firstline>
</head>
<body>
men klage -
aldrig -
jeg har blot at
hugge og hugge -,
indtil mit hjærte
er frit og hænger
som en sort lygte
af ligevægt midt
i dagen -
</body>
</poem>

<poem id="munchp20170923300">
<head>
    <title/>
    <firstline></firstline>
</head>
<body>
hvordan skulde
en mission kunne udsiges?
aldrig i evighed her -!
men efter frihedens sidste hug,
ved jeg, hvor jeg bor,
jeg nattens seende kid -
aah jeg længes, skønt
dagen endnu
venter mit hjærte -,
mod selvfølgeligheden,
mod dybet -
for se, kan jeg -,
altid - natten,
hvor jeg er født - !
</body>
</poem>

<poem id="munchp20170923301">
<head>
    <title>IV.</title>
    <firstline></firstline>
</head>
<body>
hvad ejer
et barn af natten,
andet end denne vished:
at ingen drøm har
løjet et ord -,
at hungerens smil
om dagens læber
er urenhed -
og hunger er dagens
hele opfyldelse -
</body>
</poem>

<poem id="munchp20170923302">
<head>
    <title>V.</title>
    <firstline></firstline>
</head>
<body>
</body>
</poem>

<poem id="munchp20170923303">
<head>
    <title/>
    <firstline></firstline>
</head>
<body>
min mægtigste drøm er
drømmen om budbringeren -:
i klæder af blaat og
med en hvid krans,
skal han komme fra
mit hjemland -:
klar og stum skal
han staa -, og
stum af mit hjemlands vished
vil jeg lægge mig
til ham -
</body>
</poem>

<poem id="munchp20170923304">
<head>
    <title/>
    <firstline></firstline>
</head>
<body>
og han vil ikke have
vaaben hos sig,
paa grund af landet,
hvor han er fra -,
og min latter og min
graad vil blive hos
mit offer i dagen -:
der er for stor klarhed,
hvor jeg er født -,
og dens mur er alt for
ubekymret for
latterkind
graadtand -
o, du klarhed over mit
hjemlands mur -!
</body>
</poem>

<poem id="munchp20170923305">
<head>
    <title>VI.</title>
    <firstline></firstline>
</head>
<body>
</body>
</poem>

<poem id="munchp20170923306">
<head>
    <title/>
    <firstline></firstline>
</head>
<body>
o, hvis I kunde forstaa,
at den virkelige lykke
er evig som en
bølges skvulpen og
maanens regn -
o, jeg tragter intet
andet end dette samme
i evighed dér,
i mit hjemland,
hvor jeg har
født min lykke -
</body>
</poem>

<poem id="munchp20170923307">
<head>
    <title/>
    <firstline></firstline>
</head>
<body>
frugt og atter frugt
min elskede plukker
fra mit skød, og
giver mig, endnu før
jeg smiler -
og naar jeg hvisker:
"dette er for stort -
maa jeg da dø her,
hvor jeg er hjemme -",
da vil en drøm svare:
"du har drømt saa
stærkt, at dette findes
af din
trofastheds kraft -"
og en anden drøm
vil bøje sig og fra
natten tage, hvad
jeg ikke behøver at
længes -, og fra himlen
gribe, hvad jeg altid,
altid har vidst, var
mit dyreste
mit inderste -
o nat, mit hjemland -!
</body>
</poem>

<poem id="munchp20170923308">
<head>
    <title/>
    <firstline></firstline>
</head>
<body>
hvad kan nattens barn
vinde
i dagen,
andet end denne vished,
som er vejen,
den eneste
til mit hjemland -
</body>
</poem>

<poem id="munchp20170923309">
<head>
    <title>VII.</title>
    <firstline></firstline>
</head>
<body>
</body>
</poem>

<poem id="munchp20170923310">
<head>
    <title/>
    <firstline></firstline>
</head>
<body>
naar budbringeren kommer,
og hadet falder fra
mine træk som
dagens tørre hunger -,
vil menneskene blændes af
en skønhed, der sprænger alt -
og de vil bedække
deres aasyn ansigt
 og mumle:
"alt gaar under,
døden er over os -"
men deres drømme vil
rejse sig og vidne:
at hjemlandet er
en eneste solgydende opfyldelse
af det højeste -,
een nat for alle
af evig klarhed,
bygget over udødelige
skaberdrømmes skuldre -
</body>
</poem>

<poem id="munchp20170923311">
<head>
    <title/>
    <firstline></firstline>
</head>
<body>
og gennem mit hjemlands græs
sukker det
lykketungt
under den ringestes fod:
"hellige nat, hvor
solen har fundet sin brud -"
</body>
</poem>

<poem id="munchp20170923312">
<head>
    <title>VIII.</title>
    <firstline></firstline>
</head>
<body>
</body>
</poem>

<poem id="munchp20170923313">
<head>
    <title/>
    <firstline></firstline>
</head>
<body>
jeg ser:
mit had var hvidt som dagen -
men mine drømme skal bære
altet -
</body>
</poem>

<poem id="munchp20170923314">
<head>
    <title/>
    <firstline></firstline>
</head>
<body>
o, hvad er jeg andet
end min mægtigste drøm -
og, hvad er den største og
den ringeste andet
end deres mægtigste, mest
ubekymrede drøm -!
</body>
</poem>

<poem id="munchp20170923315">
<head>
    <title/>
    <firstline></firstline>
</head>
<body>
naar budbringeren kommer,
vil jeg aande mod hans bryst:
aldrig, aldrig er
jeg ophørt at se dette -!
og naar jeg løfter øjnene,
vil <i>han</i> aabne muren
og atter nævne mig
i mit hjemland -
</body>
</poem>

<poem id="munchp20170923316">
<head>
    <title>V.
frælseren</title>
    <firstline></firstline>
</head>
<body>
</body>
</poem>

<poem id="munchp20170923317">
<head>
    <title>frælseren</title>
    <firstline></firstline>
</head>
<body>
</body>
</poem>

<poem id="munchp20170923318">
<head>
    <title/>
    <firstline></firstline>
</head>
<body>
shojo
prins af solens strænghed
leger død -
omkring baaren staar
vi -
mumler ramte af lyn:
her hviler jordens salighed -
</body>
</poem>

<poem id="munchp20170923319">
<head>
    <title/>
    <firstline></firstline>
</head>
<body>
hvil - hvil - vor prins!
vi
ved, at du blot sover -,
evigt drukken leger ædru -
sov du, sov vor frælser!
solens strænghed paa din pande
jordens salighed i din haand
evigt udstrakt -
o kom, det Rettes mod,
at vi maa vove tilbedelsen -!
paa knæ med draget sværd
venter vi
dit blik -
</body>
</poem>

<poem id="munchp20170923320">
<head>
    <title>herrens pris</title>
    <firstline></firstline>
</head>
<body>
goldhedens busk paa
tørkens bjærg
venter intet,
staar ublufærdig
tom -

naar Herrens Dag kommer,
og tusind svaner løfter
forhænget
fra de evige haver,
skal en due æde
modne bær af busken
paa tørkens bjærg -,

og en vind skal spille:
altid, altid
har disse bær fuldmodne
ventet denne dag,
at lovprise fra
tørkens bjærg
Hans Dag -
</body>
</poem>

<poem id="munchp20170923321">
<head>
    <title>ung martyr</title>
    <firstline></firstline>
</head>
<body>
en fremmed stjernetaage
over himlen
nærmer sig jorden -

lad stjernen tale selv -
stjæl ikke dens skær
og dens dyrtpansrede frihed -

hvem
kan sige en stjernes maal -?
hvem
tør hindre dens flugt -?
og hvem
tør tale før sejrens tavshed -?

men du, som vil
dø en herlig død -,
tag stjernens skjoldtegn
i renede hænder -, og
din død vil
blive en stjernes nat -
</body>
</poem>

<poem id="munchp20170923322">
<head>
    <title>ørkensang</title>
    <firstline>i hvide kapper</firstline>
</head>
<body>
i hvide kapper
i hvide blændende
hætter
knivskarpe ringe
om halsen
øredøvende
sjæledøvende
skrammel af kæde -
skridt
for
skridt
fangeskridt slæber
mod sand -
gennem hvide
blændende hætter
svidende øjne ser
sand
sand
sand -
menneskefrygtens
kæder slæber
tunge spor
i sand -
menneskefrygtens
latterlige kæder
dræber høje
viljer i sand -
i hvide kapper
i hvide blændende
hætter:
Fanger -
KÆDER ER
FABEL
KÆDER ER
LØGNFRØ LÆNKET
SAMMEN -
I  KÆDER DØR
HØJE VILJER
FORGÆVES -
NEJ,  <i>NEJ, NEJ</i>,
EN DØR ER
AABEN FOR
HVER  OPREJST
VILJE AT UDEN
KÆDE GAA

                <i>FREM -</i>

                <i>VENT IKKE!</i>

                <i>HVER AF</i>

                <i>JER ER</i>
              
<i>MESSIASbibelsk betegnelse for den ventede frelser
</i> -
</body>
</poem>

<poem id="munchp20170923323">
<head>
    <title>ve over sejren!</title>
    <firstline>min Elskede</firstline>
</head>
<body>
min Elskede
kommer
sejlende
med alt,
hvad endnu aldrig
er set,
endnu aldrig anet -
synet
af min Elskedes fod
gør mig
overflødig af henrykkelse -
nu kaster
landgangen, spændt til
fanfare under min
Elskedes fod, alt
det frygtelige, det
som hver eneste
sjæl vil genkende
som sig selv i
gudepragt -
et rødt støv
flagrer jeg hastigere
end alt
nyt's triumfexpres,
bæres jeg af lethed
umærkeligere end min
Elskedes
altforløsende landgangsfod -
Det Sidste Riges
Banner bores
dirrende gennem verdens
hjærte -

                <i>NU</i>
              
vilde min
Elskede se mig -
til støv vorden,
at se Dette,
stiler jeg hastigere
end alt
uden farve
uden øjne
uden ild,
at tænde min
Elskedes bud
paa en anden maane,
hvis hjærte endnu
gisper,
endnu, ENDNU!

find mig
søg mig
Elskede - !
eller jeg hader,
hader dig som sejrens
overflødige
paradis -
find mig
søg mig
mig støvet,
gjort af intet
til alt -
Elskede, skal
jeg hade dig til
mindre end
støv -?
hør:
der <i>findes</i> ingen
sejr!!
</body>
</poem>

<poem id="munchp20170923324">
<head>
    <title>ubetvingelig</title>
    <firstline>stormfuglen har aldrig taget et vingetag</firstline>
</head>
<body>
stormfuglen har aldrig taget et vingetag -
stormfuglens vinger har aldrig rørt sig
flagrende eller værdigt -
stormfuglens vinger er et tilbageholdt aandedrag
staar stille -

stormfuglen avancerer
uden et vingetag tværs igennem stormen
mod solens vrag
for at skrige opstandelsen
tusen aar for tidligt -
</body>
</poem>

<poem id="munchp20170923325" lang="en">
<head>
    <title>early morning</title>
    <subtitle>(to carmelo)</subtitle>
    <firstline>my infinite world is</firstline>
</head>
<body>
my infinite world is
in the closed egg of my will towards god -

every finished piece
of joy and clean bitterness
is put aside on the deep bottom of the sacred eye -

always has god's heat been over me and
shall always be till perfection breaks through
the vast forest of my world -

his face is of no use for my timefilling work -
at some close or approaching time
the egg of my world will open,

my work shall stop -,
and eternal repeating of that single act of god,
which is me,
shall be the sign that my will may go -
</body>
</poem>

<poem id="munchp20170923326" lang="en">
<head>
    <title>such is my love</title>
    <firstline>rocky souls on the way, where</firstline>
</head>
<body>
rocky souls on the way, where
supreme delight
is but beautifying sleep -,
such is my love

that if you are stricken with mortal pain
because of me,
it is a thousand times better than
had you never met me -

if with unclean hands
I steal your sacred crown,
you shall be a thousand times more pure,
when I have left -

and if for my joy
you are killed in the meanest way,
by my hand your lips shall reach,
awakening, the brow of The Most High -

listen, every lonesome rocky soul:
not one minute anyone of you are left -!
such is my love for each of you -
</body>
</poem>

<poem id="munchp20170923327">
<head>
    <title>
          digte omkring "mod jerusalem"
        </title>
    <firstline></firstline>
</head>
<body>
</body>
</poem>

<poem id="munchp20170923328">
<head>
    <title>tidlig morgen</title>
    <firstline>min barndoms klipper er bare og hede</firstline>
</head>
<body>
min barndoms klipper er bare og hede -
min barndoms hav har tusind strømme, men een retning -
af min barndoms hav har jeg lært at elske til alle tider -
i hver fod, hver ryg, hver bøjet fyrr, hver knastør
fjældblomst
elsker jeg saltet og heden til alle tider -i stjernetaarer, stjernetaarer alene er saltet og min barndoms hede sten -
</body>
</poem>

<poem id="munchp20170923329">
<head>
    <title>koldt, men rent</title>
    <firstline>jeg har fundet</firstline>
</head>
<body>
jeg har fundet,
at jeg ikke er fuldendt,
som jeg havde troet -
og jeg har fundet,
at det er uden betydning -

jeg har fundet,
at min kærlighed
til ham, hun eller dem,
er uvæsentlig -

jeg har fundet,
at jeg intet er,
uden en stemme -
og at den ikke er min -

jeg har fundet,
at "JEG" er et nødvendigt
stedord -

- at skabe
af alles magt i mig
er min pligt -
jeg har lært,
at det reneste redskab
rammer finest -
</body>
</poem>

<poem id="munchp20170923330">
<head>
    <title>mit liv -</title>
    <firstline></firstline>
</head>
<body>
jeg mærker din nærhed, o Herre -
jeg taler til dig, Herre,
uden frygt, for min sjæl
vakler mod dødens hvile -
er det der, du venter mig, Herre -?
og jeg vil gaa i dette nu,
saaledes, som jeg gik,
da min verdens elskede kaldte mig over havene;
er døden de tre skridt, som endnu mangler i,
at jeg hører din stemme, Herre -?
eller er dette mit liv en af Dine gerninger -?
er min sidste sluknende angst Din vilje fra det fjerne -

Herre, jeg spørger ikke for at udraabe,
at jeg kender dit sind -
Mægtige, dig spørger jeg,
fordi verden spænder mig i en klædning,
som aldrig var min -
Herre, er det Din -?
da gør mig anderledes -
nu er den undergang for min eneste vilje -

jeg mærker din nærhed, o Herre -
og døden hindrer ikke mere min længsels fod -
men vis din vilje, Herre -,
før mit øje er blindet af en vind,
som aldrig var min -,
og jeg maa leve uden at ane dit blik,
omend i den fjerneste time -
og Herre, Herre,
jeg ængstes for de dræbende mil,

du har lagt imellem disse timer,
hvor jeg mærker din nærhed -
o, Herre, jeg taler til dig uden frygt,
men ikke der - der vil jeg ikke dø -
da affører jeg mig hellere denne fremmede dragt og
gaar under -
Herre, er <i>det</i> din vilje -?
Herre, din nærhed er tavs, som jeg -
</body>
</poem>

<poem id="munchp20170923331">
<head>
    <title>sommergudens the</title>
    <firstline>i glødende the fra</firstline>
</head>
<body>
i glødende the fra
ceylon er skænket mig
en ny sjæl -

en ny sjæl -
lang, givende og
udstrakt -
tryg og endeløs -
vaagende og fast -
(glødende brønd
af sienae -!)
en ny sjæl -

før jagede jeg
med vinens lanse -
kaste og ramme
een gang -
og da jeg kom,
manglede fangstkniven -

i tre nætters søvn
forvandledes lansens
døde uerstattelighed
til en falk
med sølvlyn brændende
i kinden -

rusens bytte
henter mig søvnens falk
som sølvskud -
liggende sigter sjælen nu -
breder sig aaben
under fangstens fald -

tusindaarig the
gav mig
gudssøvnens datter
af brændende kop -

vældig undren
fylder mig nu -:
gudssøvnens datter
fødtes mig af min
ny sjæl
i doven morgenelskov -
og hun fødte
mig min sjæl ny
i badet, mens hun tænkte:
"se guldhjorten paa mit mørke ben,
jeg er altid ung... "
- vældige undren,
dit flag bugner over
min sommerlejrs brune dans -
nu dræer i tavshed
forvirringernes græs -
varm dis vader nøgenfodet fra
en kande, som maa være
gud, en mund, eller en okkergul
thepotte -

en ny stor sjæl er min -
breder sig som persien
over nødvendige lig -
mongolsk stirrer sommerens falk -
spejdende knitrer sølvskud -
fangst efter fangst daler -
mod min skælvende finger -
gudssøvnens datter
sidder paa mit haar -
</body>
</poem>

<poem id="munchp20170923332">
<head>
    <title>preludium for antilopehornsfløjte</title>
    <firstline>ad hemmelige røgstier</firstline>
</head>
<body>
ad hemmelige røgstier
bærer vindene
de rette frugter
og alt modent
til den langhaaredes
sovende mund -

visdommens røde draabe,
himlens ø - !

omkring træet i dalens midte
voksede tusind djungler
blaagrønne, slangetunge,
vokslange, papegøjekrybende
lakvingehud spredende gennem tider,
myldrende som tusind myrers hære -
- gennem sagte dryppende
uænsede urtider sov
den rødhalede, langhaarede
med maven aandende mod evige barkgrimasser -
den rødhalede omdannede frugterne,
tabte skaller,
drak tusind krydsende vinde,
smilede tusind aftenaar
og tusind morgenaar -
- oldbarken vred sig,
bed uendeligt sagte
i hjærtets rislen -
vindens regn steg,
forsvindende i stive aarer,
læskende gennem langsomme tider
den rødhaledes hud i søvnen -

solen snoede sig frem og tilbage,
plantende iris paa krokodillens rygge -
djunglen svedte en sø
om træets klumpfødder i dalens midte -
forgrønnet saa i søvnens kikkert
den langhaarede halens glød og øjnenes rynker -
søens klinge smilede abefint
som den rødhalede paa grenen,
mens frugter og vind blev visdom
i askegraa sitren -

i den runde dal
i søen
paa en glat sten,
hvorimod, uden alder,
den rette sikkerheds krokodille
svaler fordøjelsen,
<i>der</i> staar uigenkaldeligt tegnet med min bestemmelse -

ingen har læst det -

den langhaarede,
rødhalede abe
vaagnede engang
og saa  ned -
smilet løsnede sig
blandt rynkerne
og faldt som et blødt snit
paa søens plade -
krokodillen blinkede,
aad, og fandt stenen god -
den langhaarede sov ind
af visdom,
og krokodillen har ikke flyttet bugen -

langt herfra
findes himlens ø -
langt herfra
i den langhaaredes halespids
hænger visdommens røde draabe -
midt i dalen
staar søvnens træ,
hvis frugter modnes -
</body>
</poem>

<poem id="munchp20170923333">
<head>
    <title>foraarskvidder af de store skoves mindste fugl</title>
    <firstline>stien, bagt over guds tunge</firstline>
</head>
<body>
stien, bagt over guds tunge,
smyger sig opefter - fint fint -
sitrende naale - gult skind - skygger -

nubret følehorn i par
tier dunkelt
med vejs ende i plirefingers solblodnegl -
o fuldendt -

men lysende pensler og blind orms øje
sætter gnist til fjern
vandrende myretue -

tag fjeren, som
lækat har bidt
tegnet i -
dit liv begynder
umiddelbart, spændende, listigt -
stormens blad planter
ny hugtand i hjærtets løg -
og stor bjørn dør -
- perlesjæl spræller henrykt
mellem himmel og jord -
kom du ud nu?
</body>
</poem>

<poem id="munchp20170923334">
<head>
    <title>dag over jerusalem</title>
    <firstline>verdens største kærlighed</firstline>
</head>
<body>
verdens største kærlighed
skræmte yngling
til pilende mus -
i hullet grublede mus
vidunderligt
som et persisk sjal -
hullet, kaldte mus
(gnavende fredens kærner)
for jerusalem -

fra tusind æventyrs rygende pibe
dansede fredens odalisker -
mus maabede
med ny muld i silkemave -
jerusalems hul fandt ingen -

mens evighedsspillende strænge
sitrede i jerusalems hul,
fødte mus i dvale
en MAND af jord
med rod paa ubrugt muld -
</body>
</poem>

<poem id="munchp20170923335">
<head>
    <title>klippe</title>
    <firstline></firstline>
</head>
<body>
staal - nej haardere,
haardere - : sten -
levende - nej ældre,
ældre - : sult -
skønhed grimhed - havet aldrig
forstod mig - :
intet formaal - !
højere - nærmere - :
klippe -

solen har
smaa røde tænder -,
solens visdom - klo -
kæler en sprække til mit hjærte -
tomt - tæt - ærligt -

naar høststormen slikker
min fod som en kongesko eller
et trællesaar -,
da ler mit hjærte,
da ved jeg,
at jeg er begrænsning,
et led,
en reminiscens -, med
tusind nye bud
til at sætte en rødviolet asters
paa min skurrende pande -
da forstaar jeg
sult, flinthjærte, suget og
forbandelsens ærlighed -:
klippe - et formaal -
</body>
</poem>

<poem id="munchp20170923336">
<head>
    <title>indgangsmarch</title>
    <firstline>vi vandrer frem</firstline>
</head>
<body>
vi vandrer frem 
vi vandrer frem 
vandrer alle -
alle som een 
vandrer vi frem
halle-luja
halleluja,
at se barnet
som vore 
udtrukne sener 
marterbrændte skød 
flammesorte sind
har fremfødt
o født
o født 
at se barnet
vandrer vi frem
som skal frælse os
alle -
spytte os i ansigtet
græde saft i vore
munde
o barnet
barnet -
se!
le imod os
le imod os
barn vi knæler -
lidelse, fødsel
nye kinder resultat
o se!
paa barnets dun-
flagrende vinger
bæres vi
alle med vore sorte sind
lukt i livet - halle-luja
o halle-luja!
</body>
</poem>

<poem id="munchp20170923337">
<head>
    <title>til min 100-aarige fødselsdag</title>
    <firstline></firstline>
</head>
<body>
snæver er bjærgets spids
pelsgraa dets sider
blanke som stramme skinnende skind -

paa bjærgets spids sidder
jeg
paa mit hjærtes kiste -
omkring mig er verdens
tomhed vældigt samlet
til skyer af glød -
og tusindfarvet vin
af jernhaardt sort er
mine øjne bøjet
gennem laagets silkeglas -

alting findes
arbejdende og utrætteligt
i æsken -

ingen træder i bjærget -
hvem, der kender hemmeligheden,
kan komme -

mine øjne fisker -
men kun her -
</body>
</poem>

<poem id="munchp20170923338">
<head>
    <title>morgenens bad</title>
    <firstline></firstline>
</head>
<body>
nu - nu - !
en fugl dybt i min have usynlig
synger - : draaber - !
blot draaber -
draaber bristende af klarheds vægt -
blot draaber
draaber stigende paa renheds bue -

sang i dybets strube - :
ord blir aldrig draaber -
draaber kan briste i ord -
ord lyver altid -
draaber rammer
umærkeligt dybt, hvor
ord river øjenhud ondt -
i min have dybet synger
lyset at rejse sig -
tidligt -
draaber - draaber -

gratiens fingre, stærke
perler frem i morgenbad -
ord findes ikke -
sandheds kurve bøjer
ud umærkeligt tidligt - :
en draabe -
nu lyset vaagner -:
alle læber er et hjærte -
denne morgen -:
en draabe
glitrende som et hjærte -
løgn er fjernhed obskyr -
nu
lys elsker hav -
</body>
</poem>

<poem id="munchp20170923339">
<head>
    <title>barktegn</title>
    <firstline></firstline>
    <!-- TODO: Er dette en sektion med flere enkelt digte? Jeg har indsat "- -" hvor digtene/stroferne skiller indtil videre -->
</head>
<body>
mine aabne øjne:
hvad jeg havde set
af mig selv -
i snehvid dragt rejste
jeg mig fra morgenlejet
og forkyndte -
Ret og u-Ret -

- -

men igaar (hvilket
helvede!) sank jeg
tilbage (flimrende skovdunkel!)
bag
øjnene -

- -

mine korte mosgrønne
lege i mørket -!
de skal
frælse eller fortabe -
alverden??
fluens sol?
eller dig?

- -

dog -!
mine hemmelige smilende
smidige lege
er mig
mig i skovens dunkel
og min hele kraft -
</body>
</poem>

<poem id="munchp20170923344">
<head>
    <title>aften</title>
    <firstline>fremmed vind spredte</firstline>
</head>
<body>
fremmed vind spredte
erindrings aske -
det er ild: at brænde -
ild skal vogtes hellig -
aske kvæler -

aftenvind sejler
med tegn paa sejlet -
ren ild brænder gud i dig -
og fortærer alt -
aske dømmer -

vind sover i maanens øje -
intet er at ønske -
meget er at faa -
gud rinder bort i græsset
tryg -

duggens snegl læspede saligt:
søgeren gaar vild
kilden finder en -
- sol sukker i min sko -
</body>
</poem>

<poem id="munchp20170923345">
<head>
    <title>elskede -</title>
    <firstline>sammenkrøbet sidder havet</firstline>
</head>
<body>
sammenkrøbet sidder havet -
i havet har
jeg kastet mit eget -
alt, som blev
for svajende højt
til at smiles -

alt, som var
for rasende til at
blive liv -
i havet har
jeg kastet mit eget -
min skønheds
vidunderlige uformelighed -
<i>alt</i>, som ikke
kunde gives navn -
i havet -

hav
du er en draabe -
din righed
er blevet vanvid -
din uberegnelighed
blindhed -
du viger aldrig et sekund -
naar min sjæl
er ubeboet hus,
glor himlen rædselsfarvet -
havet kryber sammen -
tør aldrig vige
fra sin skat -

aah, alle
elskede gazeller -
mine ædle dyr,
spring over muren
bort, bort -!
- havet ruger hemmelige æg -,
ikke godt, ikke ondt -
ikke hellighed, intet -
blot -:
uden grænser -
- elskede, tag alt dit,
og flygt
i nat, mens lys endnu brænder -!

- i mørket
paa vinger
har du aldrig kendt mig -
konturløs -
svævende -
alt lukker sig -
Jeg-
tand hugger port -
- stumhed -
- uden grænser -
- en stavelse af dette
- vilde splintre
- opsluge...
hvad? hvad? hvad?
- <i>nu</i> -
blindheden kommer -
flygt:
skønt, dyrt, kærlighed, klarhed -!

blindheden kommer -
uden grænser -
dette er mit rige -
</body>
</poem>

<poem id="munchp20170923346">
<head>
    <title>glimt - varslende - flygtet</title>
    <firstline>usynlig - straalende favner min væren</firstline>
</head>
<body>
usynlig - straalende favner min væren
unærmelig maanens hellige fod -
lydløst - frembrydende rinder
det altfor sky's nomade,
snor sig det altfor dyrebare's krone
om sin egen ring -

uafvidende skal jeg bortgives
aldrig beprøvet og intet lovende -
min længsel brænder sig selv -
et flammende taarn at ses af ingen -
og øverst
min blusels lyre - venter - venter -
bævende for styrken - uanet - uanet -

strængene smelter hede draaber,
græder glødende vanvid,
seende, spaaende -
ingen skal ane det -:
- det sprøde, det som aldrig
har blomstret forgæves,
som aldrig har grublet
og aldrig har villet -,
det altfor sky
og det altfor dyrebare,
som aldrig har trodset
og aldrig svævet,
<i>det</i> af alle
skal kende barneguden, naar han kommer -
lyren - bævende -
skal sprænge hans bud
og elske hans læber -
det nye vanvid, det altfor rene,
skal hviske sejren mod hans skulder -
</body>
</poem>

<poem id="munchp20170923347">
<head>
    <title>alle</title>
    <firstline></firstline>
</head>
<body>
ingen er sin egen -
ingen -!
- mængden
glider i skæbnens kæder,
betaler med mængdens fortabelse
eet
ærligt vaklende lys -

uden tanke
høstede jeg
kræsent af sjælens høst
og delte ud -!
dette er godt -, og
dette atter holder ikke
min skønheds maal -
en forræder var jeg -

intet er mit -
alt er alles -
de udvalgtes glorie
tilhører
de fortabte -
ikke een skal vælge,
hvor de tusind soner -
alle -!

alt skal gives -,
af alle at vrages,
for alle at tynge
i skaalen, der skal frælse
alle -
hver frugt af klarhed
skal krone
de fortabtes pander,
at helvede kan have en pris -

først da
kan det blive stolt
at vide sig
menneske -
ingen frælses ene -
vort helvede mærker
os alle -
ingen løfter sig selv -
det er os,
der skal frælse os selv -
</body>
</poem>

<poem id="munchp20170923348">
<head>
    <title>tanke</title>
    <firstline>alt legemligt</firstline>
</head>
<body>
alt legemligt
er sjælens udtryk -
den rene sjæl
gør alting helligt -
den svage sjæl
rafler uskyldigt
om andres skæbne -
der findes intet
urent i menneskets kød -,
og al skabelse
er ogsaa sjælens
alene -
</body>
</poem>

<poem id="munchp20170923349">
<head>
    <title>menneske</title>
    <firstline>død findes ikke og livet venter</firstline>
</head>
<body>
død findes ikke og livet venter -
et dødt menneske er et lig, og
ved mit
vil kvinder græde bittersorg
og mænd vil stampe,
snydt for hævnen -

men du i jordens skjorte
og stumhed i panden
vil med fumlende hænder
finde saaret, ligesom
man finder en bille i hjulsporet -
tag da revolutionens uldtot
fra mit hjærte
og æd i dit gumlebrød -
naar fænghætten svider,
lever jeg -

knugende stumhed brister
som voldets blære -
- i jordens skjorte rejser sig
menneske -
</body>
</poem>

<poem id="munchp20170923350">
<head>
    <title>det suser i skoven -</title>
    <subtitle>(til Edith Södergran)</subtitle>
    <firstline>en draabe i skoven vil forme alt i sit billed</firstline>
</head>
<body>
en draabe i skoven vil forme alt i sit billed -
en draabe i skoven
fandt sig selv sandere end alt -

skovens draabe greb lyren
større end verden -:
dette ene er en skæbne
at finde sig selv skønnest
sandest
renest -

alt vil jeg forme i mit billed -
alt skal
være det herligste af alt -
højere, højere hænger lyren
større end verden -
skælv, o verden for din skæbne -
skælv, o verden -
skabelsen kommer -
en draabe i skoven blev sandere end alt -
</body>
</poem>

<poem id="munchp20170923351">
<head>
    <title>lyn i havet</title>
    <firstline></firstline>
</head>
<body>
fra faa, men fjerne lyse kyster
kalder -
kalder ædel røst
stolt og klart
os til ugjort liv -
det ugjorte
det stolte
det flængende, kærneblottende -
det ugjorte
det stolte
det, som frælser lyset -

det er ikke afmagt
at bøje knæ -
jo, for glædens tunge guder
hvilende, kælne -
hun, den fjerne,
den ubønhørlige
kræver selvet aabnet
blodrødt, skælvende -,
kalder friheds kærtegn
pøbelkys -
med sorte næver
gennem verdens magre blod,
forhungret støbt
i haabløs viljes kæde
river hun
led for led, haanblindet
døende fremtid
mod stranden -
</body>
</poem>

<poem id="munchp20170923352">
<head>
    <title>gnist af røg</title>
    <firstline></firstline>
</head>
<body>
paa nattens fane flammer min lyre -
- hvergang maanen gaar ned,
spindes endnu en stræng paa min lyre -,
rives endnu en tunge frem i mit vajende billed -
- yngre -, endnu yngre -!
det ufødte er det blankest krævende,
det rødest smilende, det stoltest lidende,
det som vender jorden -

allerede kvider jeg henrykt i min lyres ildspind -
stræng efter stræng bryder
gennem mit øje
og sænker hedere -, dybere dets bund -
- naar skal jeg se vidt -?
naar skal jeg ufødt bide jordens hjærte -?
naar overvinder jeg min lyre -?
- naar dybet leende kysser sit eget skød,
da hvæsser min lyre en magmataare
og elsker jorden hjærte med honningfughs tunge
- svirrende - blidt -
</body>
</poem>

<poem id="munchp20170923353">
<head>
    <title>satan</title>
    <firstline>du klarøjede</firstline>
</head>
<body>
du klarøjede,
som min sorte ranke vilde lyse for,
du gyldne,
fandt sprukne rødders armod -
mit blods forbitrede famlen
skræmte dig saa djævelsk helligt ren,
at alt mit fattige lys
blev vaad stank -
- min feberblomstrende hunger
skal formindske dig
som en blafrende perle i havet -
- og du, satan, skal svide igennem
selv vanvidets taarnhøje
tænderhakkende mur af sod -
</body>
</poem>

<poem id="munchp20170923354">
<head>
    <title>lidt efter lidt</title>
    <firstline>min fader har altid hadet mig</firstline>
</head>
<body>
min fader har altid hadet mig -
min fader er lille af vækst -
han blev lidt efter lidt ved engelsk
stribet klæde stormrig -
min moder døde af min
kostelige fødsel, og derved opdagede
min fader
lidt efter lidt kærligheden
til min stedmor -
min lille stormrige fader
sagde hver dag ved middagen
til mig: <i>du er utilladelig grim</i> -

nu er jeg voksen, slank og bleg
og lidt efter lidt er jeg blevet
meget dygtig -, og jeg er blevet
høj af vækst, og min forlovede elsker
mig som en mor, og jeg elsker
penge og intet andet,
og jeg har stor angst
for at miste min forlovede, og
jeg hader uden at ville det
alt andet, og min søn
skal lidt efter lidt... -

min lille stormrige fader
sagde hver dag ved middagen
til mig: du er utilladelig grim -
men verden er dummere end jeg -
og min angst
skjuler jeg godt bag engelsk
stribet klæde, og verden forstaar
intet -
jeg er et hoved højere end min fader,
og lidt efter lidt... -
</body>
</poem>

</workbody>    
</kalliopework>

