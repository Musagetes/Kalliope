<?xml version="1.0" encoding="UTF-8"?>
<bio>
  <body>
Baudelaire er den digter der tegner modernitet; begrebet er hans. 
Hos ham betegner det et
træk hos kunstneren, at han kan beskrive forfaldet og der igennem se
en for form skønhed. Alle forfattere i den modernistiske retning har
således måtte forholde sig til Baudelaire.
<P>  Han viser vejen til, hvordan man kan skabe poesi i en moderne
teknisk verden i sin digtsamling <A V=baudelaire/1857><I>Les Fleurs du Mal</I></A> (<year>1857</year>) (da: <I>Syndens
Blomster</I>, oversat <year>1921</year>) og i sin kunstkritik. Virkeligheden drages ind i
hans hemmelighedens zone. Et nøglebegreb er upersonlig digtning.
Depersonaliseringen i modsætning til <A K=romantikken>romantikerne</A> - når han vil
adskille hjerte og lyrik. Dette er også nævnt af <A F=poe">Edgar Allan Poe</A> - hvem
Baudelaire oversatte - i <I>Principes de Composition</I>, at "Hjertets anlæg
for følelse er ikke gunstigt for poesien." Dog taler alle digterne ud fra
et jeg, deres eget jeg, men kun som offer for moderniteten, som en
generel person. Et jeg som har udskilt det personliges tilfældighed.</P>
  <P><I>Syndens Blomster</I> er strengt komponeret - den kredser motivisk om
ret få temaer, variationer over en grundstemning - mellem satanitet
og idealitet. Et spændingsfelt som også <A F=rimbaud>Rimbaud</A> og <A F=mallarme>Mallarmé</A>
kredsede om, men hvor de skærpede grundstemningen. Mellarmé
opfattede sig selv som direkte arvtager af Baudelaire.
  Værket er en arkitektonisk enhed, mente Baudelaire selv. En
begyndelse, en udvikling og en afslutning, men få emner. Digtene
bevæger sig fra fortvivlelse over i en dødslængsel til sidst - ønsker at
finde en ro i døden. Hans konstruktion tegner også en afstand til
romantikken, som jo også forsøgte at antyde at inspirationen var
tilfældig.
  Han behandler de samme temaer som romantikerne, men placeret i
modernitetens verdensbillede. Moderniteten og falskheden findes
først og fremmest i storbyen.
  Formen er mere end pynt, den er også et middel til frelse: en
formmæssig og sproglig frelse. Men ingen frelse findes i digtenes
temaer. Formen bliver måden at fremskrive dissonansen - når den
skiller sig ud fra indholdet, hvori intet ideal findes. Skønheden er det
formelle, nemlig sproget og formen.</P>
<P>  Men det hæslige er udgangspunktet for Baudelaires digtning.
Mennesket som splittet mellem ekstase og faldet, mellem det gode og
det onde. Ordene han kredser om er a) mørke, afgrund, sort, råddent
og b) flugt, redning. I form af oxymoroner til at udtrykke fascination af
modsætningerne.
  En art kristendom gemmer sig: man må gennem det satanistiske for
at nå det himmelske. Idealet er uopnåeligt, men findes dog. En
uforløsende kristendom - tom idealitet. En vilje findes, men man er
fanget i det jordiske, fordi frelsen søges uden noget mål. Baudelaire
var forbandet af den skæbne der fik ham til at se splittelsen mellem
skønheden og virkeligheden, at føle modsætningen mellem "ideal" og
"spleen", lykke og fortvivlelse.</P>



  </body>
</bio>

