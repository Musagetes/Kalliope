CVS-TIMESTAMP: $Date$
VQ:korrektur1
VK:salme
STATUS:complete


I:brorson1765a0
T:Livet med sin Brude-Skare
TOC:<num>I.</num>Livet med sin Brude-Skare
F:Livet med sin Brude-Skare
U:I

1. 
 Livet med sin Brude-Skare 
 Drager ind ad Salems Bye. 
 Luften syntes sød, som Manna, 
 Af hans Følges Hosianna. 
 Palmer gik med hine klare 
 Jubel-Toner op i Skye. 
 Livet med &c.  

2. 
 Tænk engang, og dog maae tage 
 Mod den elsktes frekke Nej! 
 Derfor Kind og Øje falmer 
 Mit iblant de søde Psalmer; 
 Og maae øse Taare-Lage 
 Paa den glade Højtids Vej. 
 Tænk engang &c.  

3. 
 Fyrgetive Aar derefter 
 Salem fik en anden Giæst, 
 Ørnen med de glubske Unger, 
 Kriig og Oprør, Pest og Hunger, 
 Sig ved dette Aadsel hæfter, 
 Just til samme Højtids Fæst. 
 Fyrgetive Aar &c.  

I:brorson2002093001
T:Her er Sang paa Juda Bierge!
TOC:<num>II.</num>Her er Sang paa Juda Bierge!
F:Her er Sang paa Juda Bierge!
U:II

1. 
Her er Sang paa Juda Bierge!
   Siger Zion: See! Din Gud,
      Ærens Konge, er tilstæde,
      Dig i Purpur-Dragt at klæde.
Ja din Brudgom og din Værge
   Bringer selv det søde Bud.
Her er Sang &c.

2.
Zion! han dig elsker meget,
   Han har vundet dig i Tog.
      Lad din Gield dig ikke hindre,
      Og din Armod meget mindre!
Hvad han har, er nu dit eget.
   Zion! Zion! troe ham dog.
Zion! han dig &c.

3.
Hallelujah, ævig Ære
   Skee dig, min Immanuel,
      At dit Hierte sig ey skammer
      Ved din Tienerindes Jammer;
Men den samme vilde bære,
   At hun maatte lide vel.
Hallelujah! &c.
  
I:brorson1765a1
T:Op dog Zion! seer du ej
TOC:<num>III.</num>Op dog Zion! seer du ej
F:Op dog Zion! seer du ej
U:III  

1. 
 Op dog Zion! seer du ej 
 Palme-prydet Konge-Vej, 
 Hvor Lifs-Fyrsten drager frem, 
 For sin Brud at hente hjem?:/: 
 Skiønt han alt, for dig at frie, 
 Er paa Dødens fæle Stie; 
 Gaaer han dog blant Fryd og Sang. 
 Det var Kierlighedens Gang.  

2. 
 Skynd dig Zion! følg ham snart 
 Paa hans Korses Kirke-Fart, 
 Med et uforandret Sind, 
 Lige for hans Throne ind.:/: 
 Tak ham, hvor du gaaer og staaer, 
 For hans Marter, Død og Saar. 
 Kys hvert Spor, han efterlod, 
 Fuld af Graad og Sveed og Blod!  


I:brorson2002093002
T:Hør dog, o hør dog den himmelske Vægter
TOC:<num>IV.</num>Hør dog, o hør dog den himmelske Vægter
F:Hør dog, o hør dog den himmelske Vægter
U:IV

1.
Hør dog, o hør dog den himmelske Vægter,
   Du søvnige Jord,
Hører og fatter, I Stammer og Slægter,
   Hans liflige Ord.
Eder, i hvem I end ogsaa maae være
   Af mennisklig Kiød,
Eder, til ævig Forløsning og Ære,
   En Frelser er fød.

2.
Zion! som Edens forgiftige Slange
   Saa ofte giør ræd,
Lad ham nu see dig i Troen at prange
   Med Jomfruens Sæd.
Synden den leede, vor Ansigtes Blegning,
   Paa Midleren falt;
Gielden blev skreven paa Brudgommens Regning;
   Og den er betalt.

3.
Amen, Hallelujah! møder tilhobe
   Med Harper og Sang.
Hvad som har Aande, mod Himlene raabe
   I frydelig Klang.
O den dog allermindst ventelig Naade
   Mod arrigste Kiøn
Gav os, i Stæden for Helvedes Vaade,
   Sin eeneste Søn.


I:brorson1765a2
T:En Samtale imellem JEsum og en Christen
TOC:<num>V.</num>En Samtale imellem JEsum og en Christen
F:Du smelter i Taare
U:V

 1. 
Iesus. Du smelter i Taare; 
 Men siig mig: hvorfore? 
Christen. Miraklers Mirakel! at Ordet blev Kiød. 
I. Det galt vor Forening. 
 Siig vidre din Meening. 
C. At Livet paa Jorden til Døden blev fød. 
I. Ja, Sandhed at sige, med inderlig Lyst. 
C. O uden al lige lifsaligste Trøst!  

 2. 
I. Min Fader mig sendte, 
 Dig til ham at hente. 
C. Men havde han ikke os onde for kiær? 
I. Ej Engle udgrunder 
 Det Kierligheds Under. 
C. Men var han dog ikke sit Hierte for nær? 
I. Din Frelse at skue det var ham saa rart. 
C. O Kierligheds Lue, som intet har spart!  

 3. 
I. Lad dette dig glæde 
 Paa Leje og Sæde! 
C. Ja, JEsu! Du Hiertets Lifs-Balsam og Kraft. 
I. Af Jordiske Lyster 
 Man Døden kun høster. 
C. Min Viin er din Naades Hiert-lædskende Saft. 
I. Hav Druen i Tanker, hvoraf den blev kryst. 
C. Saa ofte mig banker Lifs Aare i Bryst. 
  
I:brorson2002100101
T:See! hvor hæftig Døden ryster
TOC:<num>VI.</num>See! hvor hæftig Døden ryster
F:See! hvor hæftig Døden ryster
U:VI

1.
See! hvor hæftig Døden ryster
   Lifsens Himmel-søde Træe.
Hid I bange! hid og høster.
   Samler Druerne paa Knæe.
Giemmer dem for eders Hierter,
   Nyder dem med Troens Mund!
Det fordriver alle Smerter,
   Og giør Siælen ævig sund.

2.
Kommer I, som føle Heden
   Af Guds Vredes Torden-Skye!
Her er Vej at flye fra Vreden.
   I Gethsemane er Lye.
Her er Paradiis det andet,
   Røde Taare-Perlers Flod:
Purpur Sveed og Graaden blandet
   Lædsker Siæl og Marv og Blod.

3.
Nu god Nat al Verdens Eje,
   Al din Roe og Overhæng.
I den anden Adams Leje
   Fandt min Siæl sin Brude-Seng.
Her, hvor Du din Sveed lod rinde,
   Har jeg slaget op min Telt.
Her jeg gandske vist vil vinde,
   Hvor for mig Du laae til Felt.


I:brorson2002100102
T:Kunde du dog ikke vaage
TOC:<num>VII.</num>Kunde du dog ikke vaage
F:Kunde du dog ikke vaage
U:VII

1.
Kunde du dog ikke vaage
   Med mig lidt en Paaske-Nat,
Da jeg nu i Dødens Taage
   Er saa ynkelig forladt?
Har din Kierlighed ej Evne
   Til at byde Søvnen Kamp,
Da jeg paa Guds Vredes Stefne
   Ryger af en blodig Damp?

Du var før saa rund at love
   Nyligen ved Kedrons Bek,
Ja du vilde Livet vove,
   Skiønt jeg sagde dig din Brek.
Denne Hede er fordreven,
   Kierligheden synes mat,
Førend den engang er bleven
   Nær til Prøve-Ilden sat.

3.
Ikke har du, kiære Peder,
   Sligt af mit Exempel lært,
Da jeg, for at tiene Eder,
   Mine Kræfter har fortært.
Kierlighedens beste Retter
   Er at lindre andres Meen,
Næstens Vee og vaagne Nætter
   Heder Venskabs Prøve-Steen.

4.
Vaage var dog ey for meget,
   Da du mig saa bange saae;
Helst da samme og dit eget
   Siæle-Beste gielder paa.
Vaage var det, andet ikke,
   Som jeg bad saa saare om.
Selv allene maae jeg drikke
   Kalken af Guds Vredes Dom.

5.
Een og ikke mange Timer,
   Vagt og ikke Varetegt,
Just den Gang jeg næsten svimer   
   Under Syndens svare Vægt.
Denne eene og saa ringe,
   Ja saa korte Tienest' kand
Aanden ej til veje bringe.
   Lampen er kun slet i stand.

6.
Time gaaer, som Skib paa Strømmen,
   Og dit Liv gaaer med. Hvordan?
Du est nær ved Havn i Drømmen,
   Just da Stormen nu gaaer an.
Ak! Hvor skulde Prøve-Tiden
   Bedre vise Troens Magt;
Var her ej saa saare liden
   Munterhed paa Bønnens Vagt.

7.
Med mig som i Brude-Skare
   Vil du gierne vandre frem;
Men at følge med i Fare
   Dertil est du slet beqvem.
Med mig i min Faders Rige
   Du jo ogsaa sidde vil;
Men derop ved Kors at stige
   Maae du bedre vennes til.

8.
Mig som holt dig før paa Vandet,
   Og har altid haft saa kiær,
Burde du til rede standet,
   Kephas! Kephas! Du i sær.
Op du Siæle-Vægter-Skare!
   See dig nu paa ham i Speil;
Følg hans Fodspor, som de vare
   Efter denne Nattes Feil!


I:brorson1765a3
T:Lad mig, søde JEsu, møde
TOC:<num>VIII.</num>Lad mig, søde JEsu, møde
F:Lad mig, søde JEsu, møde
U:VIII


1. 
Lad mig, søde JEsu, møde 
   I din Pines Natte-Vagt, 
Dig at skue, Livets Drue, 
   I Guds Vredes Perse lagt. 
Andre hvile. Dødens Pile 
   Alle ile paa dig ind. 
JEsus blegner, skielver, segner 
   I Guds Vredes Hvirvel-Vind. 
Gid jeg kunde nogenlunde 
   Dog begrunde denne Storm, 
Hvor det svier, da du vrier 
   Dig i Støvet, som en Orm!  

2. 
JEsus beder, græder, sveder, 
   Tænk engang, det bare Blod. 
Hevnen stiger, mens han skriger, 
   Til den allerhøjest' Flod. 
Riis og Grene bindes eene 
   Til dig, reene Jomfrue Søn! 
Hvorhen driver dig din Iver? 
   Til at redde Adams Kiøn. 
Var vor laadne, undertraadne, 
   Døde, raadne Folke-Færd 
Ej at kige paa, end sige 
   Saadan Nød og Fejde værd?  

3. 
Men hvor qvæger nu og læger 
   Mit forknuste Hierte-Rod 
Svede-Dampen, som i Kampen 
   Af dit blege Ansigt stod. 
Syndens Længde, Tyngde, Mængde, 
   Som dig trængte, er betalt. 
Kiempe-Sveden vant os Freden 
   I den ivrigste Gestalt. 
Sathan daaber*. For mig raaber 
   Alle Draaber mod hans Hug. 
Hvad mig møder, det forsøder 
   Urtegaardens Purpur-Dug.  
   
<nonum><small>* fnyser, raser</small></nonum>

I:brorson2002100103
T:Seer dog de blodige Strømme, som rinder
TOC:<num>IX.</num>Seer dog de blodige Strømme, som rinder
F:Seer dog de blodige Strømme, som rinder
U:IX

1.
Seer dog de blodige Strømme, som rinder
   Under Hudstrygelsens mordiske Slag;
Strimer, som Furer af Plove, man finder
   Efter hver Stridsmands dybt saarende Drag,
Da den, der vældigst kan hugge, han vinder
   Alle Tilskueres største Behag.
Saadan blev Plaster bereed, som forbinder
   Al slags beængstet Samvittigheds Nag.
Kom kun du bange, hvad er her for hinder?
   For os at lide det var jo hans sag.
Seer dog de blodige &c. &c.

2.
JEsu, o Kierlighed uden al Ende!
   Jeg var jo med dem, som sloge dig blaae.
Min Uretfærdighed gav dem i Hænde,
   Hvormed de skulde dig slide og slaae.
Men hvor begynder mit Hierte at brænde,
   Naar jeg alvorligen tænker derpaa:
For mine Lenker til Frihed at vende
   Vilde du bunden for Pidskerne staae.
Ja, til at klæde og pryde din Fiende,
   Lod du dig villig som levende flaae.
JEsu, o Kierlighed &c. &c.

3.
Lammet, som slagtet er grusom og længe,
   Bære al Ære i Evigheds Sal! 
Jeg, som fortiente at lade mig slænge
   Hen udi Hinnoms blod-tørstige Dal,
Seer i hver Draabe og Vunde og Flenge
   De mig fortiente Lifs Floders Chrystal;
Sanker i Klippens dybt hulede Giænge
   Guldet, for hvilket mig himlen er fal;
Kysser de Druer i Pidskerne hænge;
   Længes at siunge blant helgenes Tal.
Lammet, som slagtet &c. &c.


I:brorson2002100104
T:Kierligheden kunde for ingen Ting det bære
TOC:<num>X.</num>Kierligheden kunde for ingen Ting det bære
F:Kierligheden kunde for ingen Ting det bære
U:X

1.
Kierligheden kunde
   For ingen Ting det bære,
At vi gik til Grunde.
   Han tænkte: skal de være
      Forladt' til ævig Vee?
      Ney! det skal aldrig skee.
Men i Sathans Rige
   Vort Kiøn laae villig fangen,
Hvad var der at sige?
   Ja Dommen alt var gangen;
      Og slugend' aaben mod
      Os Helved-Struben stod.
Opstod Kierligheden
For at møde Vreden.
      Jeg, sagde han, paatager
      Mig Adams Kiød og Plager,
         Synd og Nød.
Her er jeg i Steden
         At lide Dom og Død.

2.
Kierlighed paa Korset
   Sig lod med Nagler spende,
For at faae sit Forset,
   Den samme Dag til Ende.
      Han vilde holdes fast,
      Til vore Lænker brast.
Uanseet han kunde
   Ej Fod, ej Finger flytte,
Bar paa Søm og Vunde
   De matte Bene-Stytte.
      Ja sandelig! det var
      At træde Perse-Kar.
Alle Buer spendte,
Alt mod ham sig vendte.
      For det, som Ulv har staalet,
      Var Lammet sat til Maalet.
         Al min Skam,
Alt hvad jeg fortiente,
         Har oversvømmet ham.

3.
Tænk! i hvilken Klemme
   Din JEsus maatte sone,
Før hans Himmel-Stemme
   Fik saadan Afgrunds Tone:
      Hvi har du mig saa plat,
      Min Gud, min Gud, forladt?
Ja du Høystfortiente,
   Min Frelser, blodig Drue,
Maatt' du mig jo hente
   Som midt i Helveds Lue.
      Dog vandt Du, Gud skee lov,
      Og fik mig som et Rov.
Ævig Tak! skal raabe
Liv og Siæl tilhobe.
      Tak giennemstungne Hierte!
      Tak, tak for al din Smerte,
         Graad og Sveed,
Vand og Blod, hver Draabe,
         Tak, tak i Ævighed!	 

I:brorson1765a4
T:Lad os drage, bange Hierte
TOC:<num>XI.</num>Lad os drage, bange Hierte
F:Lad os drage, bange Hierte
U:XI

1. 
Lad os drage, bange Hierte, 
   Hen til Hoved-Pande-Sted, 
Der at tage, hvad hans Smerte 
   Os har lovet: Siæle-Fred. 
Her de trette, raade-vilde, 
   Jammerfulde Frelse faaer. 
Her er rette Lædske-Kilde, 
   I vor hulde Frelsers Saar.  

2. 
Du, o rene, for mig qvalte, 
   Stegte, døde Offer-Lam! 
Du allene fuldt betalte 
   Al min Brøde, Last og Skam, 
At jeg vover, paa dit Hiertes 
   Trygge Anker, Liv og Død, 
Og forsover, ved din Smertes 
   Søde Tanker, al min Nød.  

  
I:brorson1765a5
T:En Paaske-Sang
TOC:<num>XII.</num>En Paaske-Sang
F:Hvorledes gaaer det her?
U:XII

 1. 
 Engelen. 
 Hvorledes gaaer det her? 
 Hun synker ned i Sorgen, 
 Og det paa Paaske-Morgen. 
 Maria, som i sær 
 Sin Frelser havde kiær. 
 Maria Magdalene, 
 Beklemt, forladt og eene, 
 Vil svømme hen i Graad, 
 Og veed slet intet Raad. 
 Hun synker &c.  

 2. 
 Maria. 
 Ja her er holden Vagt! 
 O! maatte jeg kun vide 
 Saasant, til hvilken Side 
 De har min Herre lagt; 
 Jeg hented' ham med Magt. 
 Hvor skulde mine Taare 
 Da salve dig paa Baare, 
 Og sige dig: God Nat, 
 Min ævig søde Skat! 
 O maatte jeg &c.  

 3. 
 JEsus. 
 Ak! see hvor Hiertet slaaer! 
 Hvad giør du her i Haven; 
 Hvad søger du i Graven? 
 Beklemt for den du gaaer, 
 Som hos din Side staaer. 
 Maria! du skal fige, 
 Til mine Brødre sige: 
 Til Faderen jeg snart 
 Nu holder Himmel-fart. 
 Hvad giør du &c. 
 
 4. 
 Maria. 
 Hallelujah! Du est, 
 Immanuel, opstanden, 
 Har knuset Slange-Panden, 
 Og givet ham sin Rest; 
 Men os en ævig Fest. 
 Trods Synd! Du est hengivet. 
 Trods Død! Du est jo Livet. 
 Trods Helveds hele Flok! 
 Du est os ævig nok. 
 Immanuel opstanden &c.  


I:brorson1765a6
T:I arme Qvinder! hvorfor saa vaade Kinder
TOC:<num>XIII.</num>I arme Qvinder! hvorfor saa vaade Kinder
F:I arme Qvinder! hvorfor saa vaade Kinder
U:XIII

1. 
I arme Qvinder! hvorfor saa vaade Kinder, 
   Saa vaade Kinder? hvad skal den Urte-Kram? 
Jeg siger sanden: Han er igien opstanden, 
   Igien opstanden det slagtede Guds Lam. 
O Tak, vort Liv det søde! 
Tak! Tak! Du for os døde 
   Du for os døde. Hallelujah! Vi veed: 
Du lever, vi tillige, 
Saa læng' du har et Rige 
   Du har et Rige, i Tiid og Ævighed.  

2. 
Velkommen søde Guds Søn, vort Liv fra Døde, 
   Vort Liv fra Døde, fra Kors, fra Striid og Grav! 
Du slap fra dennem, og vi med dig igiennem 
   Med dig igiennem din Pines røde Hav. 
Thi hvad dig vederfores, 
Er vist i Troen vores 
   I Troen vores. Nu har vi Freden her. 
Trods Marter, Sverd og Bue! 
Men, naar skal vi dig skue 
   Skal vi dig skue, som havde os saa kier?  


I:brorson2002100601
T:Paaske-Morgen, Paaske-Morgen kom vor Borgen
TOC:<num>XIV.</num>Paaske-Morgen, Paaske-Morgen kom vor Borgen
F:Paaske-Morgen, Paaske-Morgen kom vor Borgen
U:XIV

1.
Paaske-Morgen, Paaske-Morgen kom vor Borgen,
      Hallelujah! hiem,
Endte Striden, endte Striden, giorde Tiden
      Ævig angenem.
Seer hvor Dragen, seer hvor Dragen ligger slagen,
      Øde er hans Fange-Slot.
         Slot :,: Fange-Slot.
Mørkheds Porte, Mørkheds Porte ere giorte
      Til en ævig Spot
         Spot :,: ævig Spot.

2.
Op med Psalmer, op med Psalmer, hid med Palmer.
      Fryd sig Zions Egn!
Spiller klinger, spiller klinger, synger svinger
      Alle Frydens Tegn!
Gak i møde, gak i møde den, som døde,
      Da han Dødens Fyrste bandt
         Bandt :,: Fyrste bandt.
Raab al Ære, raab al Ære Lammet være,
      Som den store Seyer vandt
         Vandt :,: Seyer vandt.

I:brorson2002100602
T:Her er nyt fra Dødens Porte
TOC:<num>XV.</num>Her er nyt fra Dødens Porte
F:Her er nyt fra Dødens Porte
U:XV

Her er nyt fra Dødens Porte.
   Livet døde, syntes borte;
   Men dog vandt alligevel.
Zion siunger ham i møde:
Da vor Samsom falt og døde,
   Slog han Døden selv ihiel.
Trods Slangen! hans Hoved
Fik hvad ham var lovet.
   Her har vi nu Manden,
   Opstanden opstanden.
Triumph, Triumph, Victoria!
   Vor Nat er plat forsvunden,
   Vor Tiid er bliid oprunden.
      Trods Sathans hele Lejr!
   Guds Lam fik ham nu bunden,
   Og vi deri har funden
      En ævig ævig Sejr.
Triumph, Triumph, Victoria!
         Hallelujah!
   Triumph, Victoria!
Triumph, Triumph, Victoria!

I:brorson1765a7
T:I Dag skal alting siunge
TOC:<num>XVI.</num>I Dag skal alting siunge
F:I Dag skal alting siunge
U:XVI

1. 
I Dag skal alting siunge, 
Hvad Hierte har og Tunge. 
   Sink og Basun her frem! 
See! See hvor JEsus farer, 
Med Seraphine Skarer, 
   Igiennem Skyen hiem.  

2. 
O see! den Engle-Vrimlen 
Omkring Guds Stoel i Himlen, 
   Ved Lyden af hans Trin! 
Den gamle udaf Dage 
Selv rejser sig at tage 
   Imod sin Benjamin.  

3. 
Sid hos min højre Side! 
Sid, siger han, du blide, 
   Al Verdens Liv og Soel! 
Guds Hær med Lofsangs Toner, 
Og alle Ældstes Kroner 
   Blev kast for Lammets Stoel.  

4. 
Hvad giør du her tilbage? 
Far efter ham saa fage, 
   Som Duen fløj, min Aand! 
Far hen at see den søde 
Guds Søn, som for dig døde, 
   Med Almagts Spiir i Haand!  

I:brorson2002100603
T:Glæde o Glæde! til Guddommens Sæde
TOC:<num>XVII.</num>Glæde o Glæde! til Guddommens Sæde
F:Glæde o Glæde! til Guddommens Sæde
U:XVII

1.
Glæde o Glæde! til Guddommens Sæde
   Vor JEsus opfoer.
Helvede bæver, og Himlene svever
   I siungende Chor.
Vægternes Raaben, at Himlen er aaben,
   Opvækker vor Jord.
Glæde o Glæde &c. &c.

2.
Zion ved Sagen er gandske hentagen
   Af inderlig Lyst;
Glemmer sin Trængsel, og morer sin Længsel
   Med Samlingens Trøst.
Hvad giør hun siden? hun venter paa Tiden,
   Som fattig paa Høst.
Zion ved Sagen &c. &c.

3.
JEsu! Dig være al Ævigheds Ære
   I Herligheds Stand,
At du os sadte, os arme forladte,
   Fra Stormen paa Land,
At du til visse har knuset hans Isse,
   Som greb os i Tand.
JEsu! Dig &c. &c.

I:brorson2002100604
T:Klapper nu med Haand al Jordens Skarer!
TOC:<num>XVIII.</num>Klapper nu med Haand al Jordens Skarer!
F:Klapper nu med Haand al Jordens Skarer!
U:XVIII
U:Ps. 47.
N:Gendigtning af <XREF DIGT="bibelsalme47">.

1.
Klapper nu med Haand al Jordens Skarer!
   Siunger Himmel-højt, at Gud er stor,
Som forfærdelig i Skyen farer,
   Din Monarch, du hele Verdens Jord!
Den, som lader dem, os hader,
   Slænges under vore Fødder ned;
Og som hiemme har i Giemme
Himlens hele Arv at dele
   Med sin dyre Meenighed.

2.
Gud foer op med Fryd til Ærens Throne,
   HErren med Basuners sterke Klang.
Siunger, siunger i den højest' Tone;
   Fylder Jordens Kreds med Fryde-Sang!
Raaber, siger: Verdens Riger
   Hører Kongen, Zions Konge til.
Han vil raade eene baade
Over sine, og at hine
   Briste, som ej bøjes vil.

3.
Gud sit Riges Herlighed udbreder,
   Alt saa vit der findes Dag og Soel.
Hedninger ophøjer og tilbeder
   Den, som sidder nu paa Ærens-Stoel.
Verdens kloge Fyrster sloge
   Sig i Hob med Zions Siunge-Chor,
For at bære ham al Ære,
Som kan holde Jordens Skiolde,
   HErren eene ævig stor.

  
I:brorson1765a8
T:Jeg seer dig, søde Lam, at staae
TOC:<num>XIX.</num>Jeg seer dig, søde Lam, at staae
F:Jeg seer dig, søde Lam, at staae
U:XIX  

1. 
Jeg seer dig, søde Lam, at staae 
   Paa Zions Bierge-Top. 
Men ak! den Vej du maatte gaae, 
   Saa tung, saa trang derop. 
O! Byrde, som paa dig var kast, 
Al Verdens Skam og Last. 
   Saa sank du i vor Jammer ned, 
   Saa dybt, som ingen veed.  

2. 
Uskyldig Lam! saa ynkelig 
   Du vilde ofres hen. 
Din Kierlighed har bunden dig, 
   At faae os løst igien. 
Du leed og sleed vor Fængsels Baand 
Med naglet Fod og Haand. 
   Du gik som Løve af din Grav. 
   Vor Død du plyndred' af.  

3. 
Hvor vrimler nu omkring din Stoel 
   En Flok saa hviid, som Snee. 
Hvert Øje glimrer, som en Soel, 
   At det Guds Lam maae see. 
Det Ord om Lammets Slaverie, 
For os, for os at frie, 
   Giør, mit blant alle Englers Sang, 
   Endnu den sterkest' Klang.  

4. 
Tolv gang tolv tusind' har i Favn 
   Enhver sin Harpe spendt. 
I Panden Lammets Faders Navn 
   Giør al den Slægt bekiendt. 
Det gaaer, som sterke Vandes Lyd, 
Naar de slaae an i Fryd: 
   Guds Lam, som vandt os Paradiis, 
   Dig, dig Lof, Tak og Priis.  

5. 
Tak Abba! at du var saa god 
   Mod Adams faldne Kiøn; 
Og os til Frelse slagte lod 
   Din den eenbaarne Søn. 
Din prise nu hvert Aande-Drag, 
Hvert Hierte-Pik og Slag. 
   Ja Lam! for al den Deel, du leed, 
   Tak, tak i Ævighed!  


I:brorson2002100605
T:O hvilket Himmel Vand
TOC:<num>XX.</num>O hvilket Himmel Vand
F:O hvilket Himmel Vand
U:XX

1.
O hvilket Himmel Vand
   Og Naade-Væld er Daaben!
Hvori jeg skue kand
   Livagtig Himlen aaben. 
Der fant jeg først mit Navn, 
Der tog mig Gud i Favn:
   Med Christi Blod bestænkte,
   Og Aandens Naade skiænkte. 
O dybe Vand! fordi
   Den al min Nød nedsænkte. 
O søde Stund! hvori
   Jeg baaren blev saa fri.

2. 
Du Naade-Dagning est,
   Mit Haabes Morgen-Røde, 
Min første Fryde-Fest,
   Kan al mit Liv forsøde. 
Hvi skulde ej bestaae, 
Hvad plantet er ved Aae?
   Thi er jeg vel til Mode
   Ved HErrens Huses Gode. 
Men JEsu! selv forleen,
   At og din Kirke-Pode 
I Dommen er en reen
   Min Viinstoks Art og Green.

I:brorson2002100606
T:Ak Fader! lad dit Ord og Aand
TOC:<num>XXI.</num>Ak Fader! lad dit Ord og Aand
F:Ak Fader! lad dit Ord og Aand
U:XXI

1.
Ak Fader! lad dit Ord og Aand 
Dog ret faa Overhaand!
   Og see, hvor fuld din Urtegaard
   Af Torn' og Tidsel staaer!
Din Vext du her vel har. 
Men ak! hvor tynd og rar.
   Hvor lidet er dog Kraften kient
   Af Ord og Sacrament.

2.
O JEsu, JEsu! kom dog snart 
At see din Viingaards Art.
   Af døbte vrimler Stad og Land,
   Men hvor er Troens Brand? 
Hvad heder det, vi veed, 
Hvad Død du for os leed;
   Dog taales Sathans fule Verk
   Iblant os lige sterk.

3.
O Hellig Aand! for dig, vor Skat, 
Vi græde Dag og Nat.
   Kom, giv os samme Lys og Kraft,
   Vor' Formænd før har haft, 
Da Christendommen stod, 
Som Træe, ved deiligst Rod,
   Saa oven fuld af Frugters Snee
   Og Purpur. Lad det skee!


I:brorson2002100607
T:Er ikke Ephraim min Lyst
TOC:<num>XXII.</num>Er ikke Ephraim min Lyst
F:Er ikke Ephraim min Lyst
U:XXII

1. 
Er ikke Ephraim min Lyst, 
   Min Længsels Turtel-Due;
Mit Skiøde-Barn til Naadens Bryst
   Saa glædelig at sue;
Min dyrebare mindste Søn, 
Som Roser og Viol saa skiøn;
   Mit Noer med mange Navne
   I Moders Skiød at favne?

2.
Jeg merker nok hans Hierte-Brud,
   Hans mange salte Taare;
O, siger Ephraim, min Gud
   Jeg har fortørnet saare. 
Nu føler jeg hans haarde Tugt, 
Og mine Synders beeske Frugt.
   O! vilde han mig drage;
   Da kom jeg snart tilbage.

3. 
Nu kommer Ephraim; vil ind
   Igien i mine Arme. 
Ja kom! jeg vil af gandske Sind
   Mig over dig forbarme.
Min Vrede svandt, som Taage-Skye, 
Og ævig Naade skal paa nye
   Min Ephraim annamme,
   Og frydefuld opamme.

I:brorson2002100608
T:Fred i JEsu Død vi skulde
TOC:<num>XXIII.</num>Fred i JEsu Død vi skulde
F:Fred i JEsu Død vi skulde
U:XXIII

1.
Fred i JEsu Død vi skulde, 
   Kunde, burde alle faae. 
Hvert et Saar er her tilfulde
   Pant, Beviis og Segl derpaa. 
Alle raaber, og forkynder:
Her er fred, beklemte Synder!

2.
Kom kun du, som sukker under
   Lovens Trusel mat og træt! 
Kan du ej af JEsu Vunder
   Fatte deres Meening ret? 
Sandelig han bar din Smerte;
Saa est du jo frie, mit Hierte.

3.
Nu far vel med alle dine
   Torden-Straaler, Sinai! 
Sandelig han bar min Pine.
   Dermed er min Straf forbi. 
Hver en Draabe Blod, der flyder, 
Mig med Naade overgyder.

4.
JEsu! hold kun Siælen hiemme 
   I din Smertes søde Roe.
Lad din aabne Side giemme
   Al min Længsel, Haab og Troe;
Saa skal du i Paradiset 
Af mig ævig vorde priset.

  
I:brorson1765a9
T:Er han borte al min Eje
TOC:<num>XXIV.</num>Er han borte al min Eje
F:Er han borte al min Eje?
U:XXIV

Er han borte al min Eje? 
   Skal jeg ham ej meere see, 
   Skal jeg ham ej meere see
                meere see? 
Vaagner jeg paa Ladheds Leje, 
Til at gaae fortvilte Veje, 
   I den haarde Fødsels Vee? 
Er han borte &c. &c. 
      Sulamith skriger, 
      Løber og græder, og siger, 
      At hun har forloret 
      Den hende har kaaret. 
      Her er jeg, du arme! 
      Jeg vil mig vist forbarme. 
Eja! al Jammer og Trængsel god Nat. 
Eja! al Jammer og Trængsel god Nat. 
      Sejren er vunden. 
      Bruden har funden 
      Bruden har funden 
Hendes den allerlivsaligste Skat har funden 
      Bruden har funden 
Hendes den allerlivsaligste Skat. 
      Und mig den Glæde, 
      JEsu! at træde 
      Til, dine Fødder at kysse og væde 
                kysse og væde. 
Eja! al Jammer &c. &c. 
   Ja! jeg vil dig ikke hindre. 
      Kys, toe, saa meget som du vil. 
   Dog maae du dig erindre, 
      Saa længe du er til, 
   Den Nat, jeg fuld af Dugens Taare 
   Vel banked'; men blev uden fore. 
Ja JEsu! min Kierligheds Taare jeg blander 
   Med beskeste Lage, af Smerte i Barm 
                af Smerte i Barm. 
Min Ladhed jeg ævig og ævig forbander, 
   Som giorte mig denne fortvivlede Harm. 
Ja JEsu! min &c. &c. 
      Til Lykke! ja til Lykke du, 
      Som fant ham. Hav ham ævig nu. 
      Tak den, som var din Siæl saa troe, 
      Og siung i Aanden himmel-froe: 
                 Hallelujah! 
      Men vaag, saa kier du har din Skat, 
      At vente ham ved Dag og Nat. 
                 Hallelujah. 
         Til Lykke! ja &c. &c.  

  
I:brorson1765a10
T:Dejligste blant Qvinder! giv os derom fuld Beskeed
TOC:<num>XXV.</num>Dejligste blant Qvinder! giv os derom fuld Beskeed
F:Dejligste blant Qvinder! giv os derom fuld Beskeed
U:XXV

1. 
Dejligste blant Qvinder! giv os derom fuld Beskeed: 
Hvi saa hart du binder os ved Elskovs Eed? 
   Hvad er, siig os sanden, din da frem for anden, 
   Mens du gaaer saa øm og vee af Længsels Saar?  

2. 
Ja! min Ven er baade frem for Roser hviid og rød. 
Retviished og Naade giør ham meer end sød. 
   Drages saa til Minde: Han, kun for at vinde 
   Usel Siæl, har gandske elsket sig ihiel.  

3. 
Har I meer at sige, Døttre af Jerusalem! 
Har I hørt hans Lige? Nej, ak nej! herfrem 
   Alle Verdens Ender, falder ned, bekiender: 
   O hvor bred, hvor høj og dyb er Kierlighed! 


I:brorson2002100609
T:Ævig Tak, o milde, yndigste Immanuel
TOC:<num>XXVI.</num>Ævig Tak, o milde, yndigste Immanuel
F:Ævig Tak, o milde, yndigste Immanuel
U:XXVI
  
1.
Ævig Tak, o milde, yndigste Immanuel, 
At du vild', du vilde dødes for min Siæl. 
   Derfor nu mit Øje seer til Himlens Høje, 
   Mild og bliid; thi dertil har du selv mig fried.

2.
Gud skee Lof og Ære i al ævig Ævighed,
Som os gav sin kiære, søde Søn herned!
   Trods den ondes Fraade! nu vil Goel raade, 
   For sin Flok. Ja ret! han fik os dyre nok.

I:brorson1765a11
T:Samtale imellem JEsum og Siælen.
TOC:<num>XXVII.</num>Samtale imellem JEsum og Siælen.
F:Mon JEsus mig ey ynker nu?
U:XXVII. 

 1. 
Siæl. Mon JEsus mig ey ynker nu? 
Jes. - - - - - Hvi klynker du? 
Siæl. Mit Lys gik ud. Mit Mod faldt ned. 
Jes. - - - - Din Fod alt gleed. 
Siæl. Giv til, giv til. 
Jes. Jeg vil. 
Siæl. Uagtsomhed den fæle Giest, 
Jes. - - - - - - Ja Siæle-Pest, 
Siæl. Har voldt mig mangen modig Taar, 
Jes. - - - - - - Ja blodig Saar. 
Siæl. Og deraf er jeg svag og fei. 
Jes. - - - Forsag dog ej! 
Siæl. Er det mig reent forladt? 
Jes. - - - - Ja vist, min Skat!  

 2. 
Siæl. Hvad Hiertet er bedrageligt! 
Jes. - - - - Beklageligt! 
Siæl. Naar faaer min Aand bestandig Roe? 
Jes. - - - Først mandig troe. 
Siæl. O! giem min Siel. 
Jes. Ja vel. 
Siæl. Min Klippes Rif er pile-frie 
Jes. - - - At hvile i. 
Siæl. Ja JEsu! slut mig der dog ind. 
Jes. - - Mod Vær og Vind. 
Siæl. Og lad mig aldrig komme ud. 
Jes. - - Nej, fromme Brud!  

   
I:brorson1765a12
T:Samtale imellem JEsum og Martha
TOC:<num>XXVIII.</num>Samtale imellem JEsum og Martha
F:Min Søster har det mageligt
U:XXVIII

 1. 
Marth. Min Søster har det mageligt. 
Jes. - - - - - - - - - - Behageligt. 
Marth. Hun har sig sadt saa troelig ned. 
Jes. - - - - - - - - - - Til Rolighed. 
Marth. Jeg Byrden har. 
Jes. Ja svar. 
Marth. Sit Kald man dog bør forestaae. 
Jes. - - - - - - - - Giør saare faa. 
Marth. Ja Søster giør mig liden Skiel, 
Jes. - - - - - - - - - - - - - Agt Tiden vel. 
Marth. Nu Alting at forrette faldt. 
Jes. - - - - - - - Er dette alt? 
Marth. Jeg lider Hierte-Sting. 
Jes. - - - - Af mange Ting.  

 2. 
Marth. Hvad fandt da hun med Haand paa Skiød? 
Jes. - - - - - - - - - - Min Aand saa sød. 
Marth. Jeg og, naar alting lykkes mig. 
Jes. - - - - - - - - Saa tykkes dig. 
Marth. Du taler reent. 
Jes. Velmeent. 
Marth. Hvad giør da hun? jeg plejer dig. 
Jes. - - - - - - - - - - - Hun ejer mig. 
Marth. Du elsker jo veldædig Haand? 
Jes. - - - - - - - - Og nedrig Aand. 
Marth. Men jeg seer, hvor jeg faaer det fra. 
Jes. - - - - - - - - - Hvor gaaer det da? 
Marth. Vi slider Tiden saa. 
Jes. - Hvad følger paa?  

 3. 
Marth. Jeg har, hvad jeg med Møje fik. 
Jes. - - - - - - - - - - Et Øjeblik. 
Marth. Jeg samler og jeg giemmer det. 
Jes. - - - - - - - - Du glemmer et. 
Marth. Giør jeg? o! nu. 
Jes. Ja, du. 
Marth. Saa lad mig det da siges an. 
Jes. - - - - - - - Mit Riges Man. 
Marth. Den Tale Hiertet giver Stød. 
Jes. - - - - - - Den bliver sød. 
Marth. Nu har hun overvunden mig. 
Jes. - - - - - - Og funden dig. 
Marth. Ja valgt det beste Sted. 
Jes. - - - - Gak du kun med.  

I:brorson2002100610
T:Overmaade fuld af Naade
TOC:<num>XXIX.</num>Overmaade fuld af Naade
F:Overmaade fuld af Naade
U:XXIX

1.
Overmaade fuld af Naade 
   Er, o GUd, dit store Navn. 
Alle finde daglig Minde
   Af din Godheds milde Favn. 
Himlen, Jorden, Hav og Torden
   Priser dig, hver Green og Torn.
Ja de søde Himle støde
   An med eet i Jubel-Horn. 
Overmaade &c. &c.

2.
Skulde dine her ej trine
   Ogsaa frem i deres Chor, 
Og anmelde Naadens Vælde
   I en hellig Fryd og Flor? 
De skal siunge Ærens Konge
   Hosianna tusind' skiøn. 
De skal sige: Himmerige
   Har GUd skienkt os i sin Søn. 
Skulde dine &c. &c.

3.
Nu saa siunger, Hierter, Tunger,
   Højt i Skye mod Himlens Poel:
Ævig være dig al Ære,
   Lof og Priis, paa Ærens Stoel! 
Dyre Vahre burde svare
   Ejermanden, hvad de galt. 
Vi fik Livet, fik det givet.
   Hvad fik han, som har betalt?
Nu saa siunger &c. &c.

I:brorson2002100611
T:JEsus mig alting er.
TOC:<num>XXX.</num>JEsus mig alting er.
F:JEsus mig alting er. Ingen Slags Skade
U:XXX

1.
JEsus mig alting er. Ingen Slags Skade 
      Er mig for svar;
Naar jeg endogsaa det Beste skal lade,
      Og ham kun har. 
Timeligt er kun et Laan eller Leje,
      Og slippes maae;
Til og fra, gaaer det utallige Veje.
      Ej! lad det gaae! 
JEsus mig &c. &c.

2.
Tiden er kun et Gran, halve Minuter,
      Ja neppe dem. 
Al vor Elendighed Døden beslutter.
      Og dermed hiem. 
Op da mit Hierte! lad intet dig trykke
      Af Verdens Trang! 
Bedre i Steden at prøve sin Lykke
      Med Fryde-Sang. 
Tiden er kun &c. &c.

I:brorson1765a13
T:Hvad est du dog skiøn, ja skiøn
TOC:<num>XXXI.</num>Hvad est du dog skiøn, ja skiøn
F:Hvad est du dog skiøn, ja skiøn
U:XXXI

1. 
Hvad est du dog skiøn, ja skiøn, 
Ja skiøn, du allerlifligste Guds Søn! 
   Du min Sulamith, Sulamith. Ja mit, 
   Ja mit, alt, hvad jeg har, er ogsaa dit.  

2. 
Min Ven, du est min, ja min, 
Ja min; saa lad mig altiid være din! 
   Ja vist, ævig vist, ævig vist, ja vist! 
   Ja vist! du min skal blive her og hist.  

3. 
Men tænk, jeg er her, ja her, 
Ja her iblant saa mange dragne Sverd'! 
   Saa kom Due! kom Due! kom, ja kom! 
   Ja kom! I Klippens Rif er Roe og Rum.  

I:brorson2002112901
T:O du min Immanuel
TOC:<num>XXXII.</num>O du min Immanuel
F:O du min Immanuel
U:XXXII

1.
O du min Immanuel, 
Hvilken Himmel-Glæde 
Har du giort min arme Siæl,
Ved din Purpur-Væde! 
Fienden tænkte: den var fast. 
Men hans trædske Snare brast.

2.
Jeg er i min Faders Skiød,
Har i Himlen hiemme;
Der er ingen Synd og Død
Meere at fornemme. 
Arven faaer jeg vist og sandt, 
Har den Hellig Aand til Pant.

3.
GUd skee Lov! for Dag, der gaaer,
Og for den, der kommer. 
Dermed har vi Jubel-Aar,
Ævig, ævig Sommer, 
Da den sidste Morgen-Skier 
Er os, Hallelujah, nær.

4.
Op min Siæl! til Sang og Fryd,
Flyde Glædes Taare. 
Hver en Puls med Harpe-Lyd
Klinge til min Baare. 
Dig, som for os Kalken drak, 
JEsu, JEsu! ævig Tak!

I:brorson1765a14
T:Saa sød er JEsu Hyrde-Favn
TOC:<num>XXXIII.</num>Saa sød er JEsu Hyrde-Favn
F:Saa sød er JEsu Hyrde-Favn
U:XXXIII

1. 
 Saa sød er JEsu Hyrde-Favn, 
 Hans Kald og blodig Iver, 
 At blot en Lyd af Hyrde-Navn 
 Tit al min Nød fordriver. 
 Ja hvad kan fattes dig, min Siæl? 
 Da samme din Immanuel, 
 Som bar din Synde-Byrde, 
 Du har til Vært og Hyrde.  

2. 
 Han siger: Gaae kun frisk og glad, 
 Min Giest, mit Lam, i Enge: 
 Pluk af de skiønne Urter, hvad 
 Dig best ved Mund kan hænge. 
 Naar Solen brænder heed igien; 
 Da vil jeg liste med dig hen 
 Til Vand fra Livets Kilde, 
 Som kan din Tørst formilde.  

3. 
 Forbyde GUd, jeg nogen Tiid 
 Mig hen til Verden vendte. 
 Men skeer det, giør han vist sin Fliid, 
 Igien mig strax at hente. 
 Forstaae det ret, du faldne Siæl, 
 Han er dog Hyrde ligevel. 
 Hans Favn dig vist antager. 
 Hans Navn der ind dig drager.  

4. 
 Er jeg end, hvor jeg seer omkring, 
 Forladt i Dødens Stræde; 
 Saa frygter jeg dog ingen Ting, 
 Nok, at GUd er tilstæde. 
 Din Kiep, som styrer Siælen i 
 Din Naade-Grændsers snevre Stie, 
 Din Stav, som Ulven skrekker, 
 De brav mig trøster, dekker.  

5. 
 Du sætter mig ved Herre-Bord, 
 Trods dem, som det fortryder! 
 Den søde Smag af Livets Ord 
 Mig frem for al Ting fryder. 
 Mit Hoved du har overøst 
 Med Livets Balsom, Aandens Trøst. 
 Din Skaal er sød at tømme; 
 Dit Maal er Glæde-Strømme.  

6. 
 Gaaer end min Skiebne op og ned, 
 Som Fald af vilde Bølger: 
 Dit Gode og din Miskundhed 
 Mig al min Tiid dog følger. 
 Derefter skal jeg boe saa got, 
 Til ævig Tiid, paa Himlens Slot, 
 Og der min Hyrde, bære 
 Saa kiær en Krands, til Ære.

I:brorson2002112902
T:Guds Søn har giort mig frie
TOC:<num>XXXIV.</num>Guds Søn har giort mig frie
F:Guds Søn har giort mig frie
U:XXXIV

1.
Guds Søn har giort mig frie 
Fra Sathans Tyrannie,
Fra Synde-Stand,
Fra Lovens Band,
Fra Dødens Skræk og Helved-Brand. 
Min Goel lagde sig 
Imellem Gud og mig, 
Sig undergav 
Min Synde-Straf, 
Til Marter, Død og Grav. 
Det var den Kierlighed til mig, 
Som er saa ubegribelig;
Saa god 
Imod 
En ond fra Top til Rod:
Der ingen Ting var til Behag, 
Undtagen den forbudne Smag,
Med Mund og Haand,
Ja Siæl og Aand
I Fiendens Lænke-Baand.

2.
Nu er jeg Gud i Vold, 
Trods Slangen tusindfold! 
Lad ham kun staae, 
Og see mig gaae 
Med Friheds Purpur-Klædning paa. 
Hvad giør det got i Bryst 
At følge JEsu Røst,
Paa Sandheds Stie,
Alt Ont forbi,
Til Himlens Sorgen-frie!
Lad Verden, sig ey bilde ind 
Endnu engang at faae mig blind. 
Nej. Nej, 
Den Vej 
Til Pølen gaaer jeg ej. 
Nej, jeg er kiøbt for dyre til, 
At prøve Syndens Lykke-Spil;
Jeg blæser ad
Den Lokke-Mad,
Og seer til Himlen glad.

3.
Mit Hierte i mig leer, 
Naar jeg min Grav beseer. 
Ej Blomster-Dal, 
Ej Fyrste-Sal 
Saa tryg en Seng mig vise skal. 
Min Død er Færgemand 
Til Livets faste Land, 
Gud Zebaoth 
Hans eget Slot. 
Ja! der er evig got. 
Er Vinden her skiønt tit imod, 
At spæge lit det kaade Blod, 
Al Cuur 
Er suur 
For mennisklig Natur;
Den giør dog let, som Raae og Hind, 
Det derudi forsøgte Sind,
Ja, Korsets Hegn 
Er just det Tegn 
Til Frieheds rette Egn.

I:brorson2002112903
T:En god Samvittighed
TOC:<num>XXXV.</num>En god Samvittighed
F:En god Samvittighed
U:XXXV

1.
En god Samvittighed 
I Christo nyder Fred med GUd,
Og er et dagligt Gieste-Bud, 
Som giør os Verden leed. 
Den boer paa Frieheds Grund,
Og taaler ingen Trældoms Riis. 
Den veed af Sandheds Mund
Sin Ret til Paradiis. 
Men her maae Troe og Kierlighed
Staae altid frisk paa Vagt;
Thi ellers er Samvittighed
Forraad i Fiendens Magt.

2.
Du blevst med Baand belagt,
Livsaligste Immanuel,
At løse mig, en ævig Træl, 
Af Helved-Fyrstes Magt. 
Nu kan jeg frank og frie
I Troen trodse Helveds Port;
Thi al dens Tyrannie
Har du til intet giort. 
Men lad mig alle Tider see
Hen op til Golgatha, 
Og ind udi Gethsemane.
Der kom min Friehed fra.

I:brorson2002112904
T:Korset vil jeg aldrig svige
TOC:<num>XXXVI.</num>Korset vil jeg aldrig svige
F:Korset vil jeg aldrig svige
U:XXXVI

1.
Korset vil jeg aldrig svige, 
Som saa salig bliver endt.
Skulde jeg en Christen være, 
Uden Christi Kors at bære? 
Nej, jeg har, vil JEsus sige,
Aldrig den Discipel kiendt. 
Korset vil &c. &c.

2.
Paa de mørke Ørkens Gange 
Følger det forjætte Land.
Hvad os her kan hart begegne, 
Er kun saare lidt at regne 
Mod uendelig at prange
I Fuldkommenhedens Stand. 
Paa de mørke &c. &c.

I:brorson2002112905
T:Himlen, trods de grusomst' Bølger
TOC:<num>XXXVII.</num>Himlen, trods de grusomst' Bølger
F:Himlen, trods de grusomst' Bølger
U:XXXVII

1.
Himlen, trods de grusomst' Bølger, 
Himlen er min Anker-Grund. 
Gaaer det over alle Bredde, 
GUd skal nok sin Sandhed redde. 
Efter Trængsels Midnat følger
Trøstens klare Morgen-Stund. 
Himlen, trods &c. &c.

2.
Himmel! giør mig sterk i Striden, 
Dig til Døden troe og huld.
Ja, naar Kiød og Blod vil skrekkes, 
Og min Aand i Korset svekkes, 
Ak! saa hielp, at Prøve-Tiden
Bliver dobbelt Sejer-fuld. 
Himmel! giør &c. &c.

I:brorson2002112906
T:Skulde jeg tilbage vige
TOC:<num>XXXVIII.</num>Skulde jeg tilbage vige
F:Skulde jeg tilbage vige
U:XXXVIII

1.
Skulde jeg tilbage vige, 
Naar den Mørkheds Magt vil krige:
Skulde Siælen da saa blind 
Lade Gift og Døden snige
Sig med Æble-Bid derind;
Eller slippe Himmerige,
For at føje Verdens Vind? 
Skulde jeg min JEsum svige?
Nej, nej, nej! frie mig, Gud, fra saadant Sind!

2.
JEsu! Sandhed at bekiende:
Siælen lod sig let forvende,
Blev igien saa kold, som lis;
Saae hun ej dit Hierte brænde,
Dine Vunder til Beviis, 
At du vist vil føre hende
Ind i Frydens Paradiis. 
O den Troeskab uden Ende,
Den, den, den være eene ævig Priis!

3.
Nu saa skal da ingen Dage, 
Hverken sunde eller svage,
Ændre dette Øjemeed;
Ingen Glæde eller Plage
Giøre mig af Korset leed;
Ingen Slange eller Drage
Spotte meer' min Daabes Eed. 
Hiertet ønsker kun at smage
Meer, meer, meer JEsu søde Kierlighed.

I:brorson1765a15
T:Arme Skrog gaaer i Tog
TOC:<num>XXXIX.</num>Arme Skrog gaaer i Tog
F:Arme Skrog gaaer i Tog
U:XXXIX.

1. 
 <i>Sulamith.</i> 
 Arme Skrog gaaer i Tog, 
 Knap kan staae, og vinder dog, 
 Ja det skeer, naar desmeer 
 Troen kun paa Fanen seer. 
 Lad det snee Ak og Vee, 
 Lad det hagle Spot og Spee: 
 JEsu Saar, hvor det gaaer, 
 Mig til Skiul og Skandse staaer. 
 Verdens Gud søger Brud 
 Paa min Vold med Skud i Skud, 
 Ret i Form af en Storm, 
 Gribes an jeg arme Orm. 
 Arme Skrog gaaer i Tog, 
 Knap kan staae, og vinder dog. 
 Ja det skeer, naar desmeer 
 Troen kun paa Fanen seer. 
 Fienden soer: Verdens Jord 
 Fælder jeg med List og Mord. 
 Jeg faaer sagt (soer han) Magt, 
 Med et Rør, saa skiørt og svagt. 
 JEsu, hør! Stek hans Kløer, 
 Giør mig mandig, til jeg døer! 
 Arme Skrog gaaer i Tog, 
 Knap kan staae, og vinder dog, 
 Ja det skeer, naar desmeer 
 Troen kun paa Fanen seer. 
 Verdens Gud &c. &c.  

2. 
 <i>JEsus.</i> 
 Fat kun Mod i mit Blod, 
 Enden vist skal blive god. 
 Sulamith! see kun frit 
 Op i Himlen. Det er dit. 
 Er det snart som for svart, 
 Det er Kampens rette Art. 
 Sejr er sød; men den brød 
 Altiid udaf haardest' Nød. 
 Zion viid: Troens Striid 
 Vil dog have først sin Tiid. 
 At du mig inderlig 
 Elsker, det maa vise sig. 
 Fat kun Mod i mit Blod, 
 Enden vist skal blive god. 
 Sulamith! see kun frit 
 Op i Himlen. Det er dit. 
 Staaer dog du ej endnu 
 Under knuste Slangens Kue. 
 Lad den Hund holde Mund, 
 Jage paa sin egen Grund. 
 Viis ham bort. Siig ham kort: 
 Du est min, og dermed fort! 
 Fat kun Mod i mit Blod, 
 Enden vist skal blive god. 
 Sulamith! see kun frit 
 Op i Himlen. Det er dit. 
 Zion viid &c. &c.  

  
I:brorson1765a16
T:En Kiempe-Vise om Goliath og David.
TOC:<num>XXXX.</num>En Kiempe-Vise om Goliath og David.
F:Goliath drog fra Gath
U:XXXX

 1. 
 Goliath drog fra Gath, 
 For at legge Saul i Skat, 
 Stamped' mod Field og Flod 
 Med sin Alen-lange Fod. 
 To Mand høj, fiir Mand drøj, 
 Op paa Socho Top han fløj. 
 Skioldet var, som han bar, 
 Synes mig, Kameel for svar. 
 Han tog paa: O I Smaae 
 Bedre bag jer Stude laae, 
 End gaae her i Gevæhr, 
 De Philisters Helt saa nær. 
 Har I Lyst, Mod i Bryst, 
 Til at vove Kiempe-Dyst? 
 Hid en Mand! at vi kand 
 Trækkes om hverandres Land. 
 To Gang' tre Uger, see! 
 Har I drukket nu min Spee. 
 Saul og hver i hans Hær 
 Ryster jo, som Løv paa Træer. 
 Seer du vel, Israel, 
 Du est de Philisters Træl.  

 2. 
 David kom, saae sig om. 
 Hvad vil denne store Vom? 
 Tør du Drot bruge Spot 
 Mod den HErre Zebaoth? 
 Trods din Bram, Jette gram, 
 Jeg dig snart vil giøre tam. 
 Ravne-Trop! hid, æd op 
 Denne Guds Bespotters Krop. 
 Kiempen vreed om sig beed. 
 Fraaden flød i Skiægget ned. 
 Er jeg een Gnave-Been, 
 Mens du bruger Stok og Steen? 
 David bad: HErre, lad 
 Det nu lykkes! dermed glad 
 Giør et hvast Slynge-Kast. 
 Stenen blev i Panden fast. 
 Kiempen falt. Slaget galt, 
 Som en Million var qvalt. 
 Jorderig rørte sig, 
 Ved Guds Folkes Fryde-Skrig. 
 Seer du vel, stolte Hell, 
 Med os er Immanuel.  

I:brorson2002112907
T:I Hælen Sverdet følger
TOC:<num>XXXXI.</num>I Hælen Sverdet følger
F:I Hælen Sverdet følger
U:XXXXI

1.
I Hælen Sverdet følger, 
Og for os har vi Bølger.
Hvad Redning for den Søe? 
Hvad hielper os den Plage, 
GUd lod Ægypten smage?
Vi maae deran og døe. 
Hvor vil hans fnysend' Vrede 
Os ud i Havet sprede,
Og pukke ved vor Helsots Sted! 
See, Israel, det røde Hav!
Der seer du da din Grav.

2.
Nej holdt! tænk ej saaledes! 
Men her vil bankes, bedes:
Da faaer du Hielp i Nød. 
Og han er selv din Klippe;
Men du maae ikke slippe,
Det gielde Liv og Død. 
Da sagde GUd til Moses:
I Dag min Magt skal roses,
Udrek din Stav mod vilden Hav. 
Han slog med Kiep, med Bøn og Troe. 
Strax Havet gik i to.

3.
Troefaste GUd! jeg beder:
I hvordan du mig leder,
Igiennem Vel og Vee, 
I Livet og i Døden 
Lad mig dog ej paa Nøden,
Men alt paa dig kun see, 
Og ansee hvad bedrøver 
For idel Troens Prøver!
Giør Troen fast mod Stød og Kast, 
At jeg, imellem Sverd og Vand, 
Kan trøstig holde Stand!

I:brorson2002112908
T:Folk i Josvæ Dage kunde drage
TOC:<num>XXXXII.</num>Folk i Josvæ Dage kunde drage
F:Folk i Josvæ Dage kunde drage
U:XXXXII

1.
Folk i Josvæ Dage kunde drage 
Giennem Flod, tør paa Fod,
Som tilbage gik sig selv imod. 
HErrens Hær tog da hver 
Bye i sær ind med Sverd.
Disse Gieste slog de beste 
Døde, qvæste, ja de blæste 
Mure ned, alt ved Troe:
Hvilket jo 
Den ganske Verden veed.

2.
Skulde nu da dette ikke sætte 
Os i Brand, Mand for Mand, 
Og den rette Troens Helte-Stand?
Os har toet Daabens Flod, 
Sønnens Blod, det giør Mod. 
Hine bare Telt, og rare 
Ofrings Kare, som kun vare 
Skyggen, da vi saa klar
Manden har. 
Halle- Hallelujah!

I:brorson2002112909
T:Klag dig ikke for Trang paa Drikke
TOC:<num>XXXXIII.</num>Klag dig ikke for Trang paa Drikke
F:Klag dig ikke for Trang paa Drikke
U:XXXXIII

1.
Klag dig ikke for Trang paa Drikke, 
Alt mens Klippen kun er i Stand:
Skal end Øje hart, hart fordøje
Ørkens Taage og Damp af Sand. 
Klag dig &c. &c.

2.
Siig til Sorgen: Ja, ja i Morgen.
Hvad, om Bruden blev svag paa Vand.
Det er hiemme let, let at glemme,
Strax kun Foden er sat paa Land. 
Siig til &c. &c.

3.
See! hvor fryder det Vand, som flyder
Strømmeviis ud af Klippens Slag. 
Hast, du Svage, dit, dit at tage,
Hvad kan mørkne saa klar en Dag? 
See! hvor &c. &c.

I:brorson1765a17
T:Her vil ties, her vil bies
TOC:<num>XXXXIV.</num>Her vil ties, her vil bies
F:Her vil ties, her vil bies
N:Cf. <XREF BIBEL="bibelhoej02,11-14">.
U:XXXXIV

1. 
 Her vil ties, her vil bies 
 Her vil bies, o svage Sind! 
 Vist skal du hente, kun ved at vente 
 Kun ved at vente, vor Sommer ind. 
 Her vil ties &c. &c.  

2. 
 Trange Tider langsom skrider 
 Langsom skrider. Det har den Art. 
 Dagene længes, Vinteren strænges 
 Vinteren strænges. Og det er svart. 
 Trange Tider &c. &c.  

3. 
 Turtel-Due, kom at skue 
 Kom at skue! Bag Gierdet hist, 
 Der skal du finde Forsommers Minde 
 Forsommers Minde, alt grøn paa Qvist. 
 Turtel-Due &c. &c.  

4. 
 Eja! søde Førstegrøde 
 Førstegrøde af bliden Vaar. 
 Lad det nu fryse, lad mig nu gyse 
 Lad mig nu gyse. Det snart forgaaer. 
 Eja! søde &c. &c.  

5. 
 Due, kunde du begrunde 
 Du begrunde, hvad der nu skeer. 
 Kulden den svækkes, Blomsterne dækkes 
 Blomsterne dækkes, jo meer det sneer. 
 Due, kunde &c. &c.  

6. 
 Kom, min Due, lad dig skue 
 Lad dig skue med Olie-Blad! 
 See! nu er Stunden næsten oprunden 
 Næsten oprunden, som giør dig glad. 
 Kom, min Due, &c. &c.  

I:brorson2002112910
T:Skal vi ustridig hist 
TOC:<num>XXXXV.</num>Skal vi ustridig hist 
F:Skal vi ustridig hist 
U:XXXXV

1.
Skal vi ustridig hist 
Guds Himle-Bryllup gieste;
Taalmodighed maae vist
Sin Agt paa Maalet feste. 
Saa bærer den en Byrde, 
Som Kiemper kunde myrde.
Jo større Trang, jo meer
Den stift til Enden seer.

2.
Da tæller Vandrings Mand
Hver Dags fuldendte Mile. 
Erindring om hans Land
Er alt forud en Hvile. 
Jo meere han har døjet, 
Og Rejse-Furer pløjet;
Jo nærmer ved sit Hiem, 
Jo frisker gaaer han frem.

3.
Velan! vi veed, hvorhen
Den korte Vej os leder. 
Vi vente ham igien,
Som os et Sted bereder. 
Vi gaaer nu giennem Moser, 
Nu Haver fuld' af Roser, 
Alt lige meget, naar 
Vor Drift til Himlen gaaer.

I:brorson2002112911
T:Vor Klippe vi slippe umuelig
TOC:<num>XXXXVI.</num>Vor Klippe vi slippe umuelig
F:Vor Klippe vi slippe umuelig
U:XXXXVI

1.
Vor Klippe vi slippe umuelig, 
Førend os Hielpen er sendt;
Lad være, vi ere uduelig',
Hvilket er noksom bekiendt. 
Begiære vi meere, vort Hoved, 
End Naade, som baade er lovet,
Og dyre og suure fortient? 
Vor Klippe &c. &c.

2.
Hvor skulde det huldeste Hierte
Bøje den Fattiges Ret, 
Forjage den Svage i Smerte,
Glemme hans Taarer saa let?
Du lover. Vi vover at vinde. 
Du soer det. Vi troer det at finde.
Og dertil vi holde os tet. 
Hvor skulde &c. &c.

I:brorson2002112912
T:Som Kiøbte og Døbte vi bære
TOC:<num>XXXXVII.</num>Som Kiøbte og Døbte vi bære
F:Som Kiøbte og Døbte vi bære
U:XXXXVII

1.
Som Kiøbte og Døbte vi bære 
Sønne - det skiønneste Navn. 
Hvad vilde os spilde den sære
Lykke og Smykke og Gavn? 
Hvi mukker og pukker den Drage, 
Os truer, som Fluer, at jage,
Og sprede Guds Hvede, som Avn? 
Som Kiøbte &c. &c.

2.
Vi træde med Glæde paa Skandsen.
Fangen er Slangen hans Vold, 
I Møje for Øje os Krandsen
Blinker og vinker saa bold. 
Du mindes, den Qvindes Sæd voved' 
At knekke og brekke dit Hoved.
Og dette vi sette til Skiold. 
Vi træde &c. &c.

3.
Vor Losen er: Rosen i Torne,
Kronen for Thronen vor Agt, 
Fortsette, som rette Eedsorne,
Striden i Tiden med Magt. 
I Vaaben! om Daaben skal gielde, 
Og røver, som Løver, hans Vælde,
Forvarer, forsvarer vor Pagt!

I:brorson2002112913
T:O Hellig Aand! mit Hierte
TOC:<num>XXXXVIII.</num>O Hellig Aand! mit Hierte
F:O Hellig Aand! mit Hierte
U:XXXXVIII

1.
O Hellig Aand! mit Hierte 
Den Stad saa hart attraaer,
Det søde Hiem,
Jerusalem, 
Hvor al min Nød og Smerte
Sit Pas og Afskeed faaer. 
O Hellig Aand &c. &c.

2.
Men ak! de Fare-Vande.
Hvor kan jeg finde Spor, 
Blant blinde Skiær, 
Mod Strøm og Vær,
Til Fryde-Borg at lande?
Jeg skal, jeg er derfor. 
Men ak! &c. &c.

3.
Befæst mig dog de Tanker:
Jeg snart i Himlen staaer. 
Giør Troen kiek 
Mod Bølgens Skræk, 
Hold selv ved Roer og Anker,
Du veed, hvad jeg formaaer! 
Befæst mig &c. &c.

I:brorson1765a18
T:Samtale imellem Brudgommen og Bruden
TOC:<num>XXXXIX.</num>Samtale imellem Brudgommen og Bruden
F:Hvad seer min Sulamith
U:XXXXIX

1. 
 <i>Brudgommen.</i> 
		Hvad seer min Sulamith, 
		Da Luften er endnu saa fuld 
 Af Vinter-Sneens Gyse-Kuld? 
		Hvi lukker du da Vindve op, 
		Og stirrer alt paa Skyens Top. 
	Hvi giør du det saa tit, 
		Min Sulamith? 
 
 <i>Bruden.</i> 
		Jeg staaer kun her at see, 
 Naar Stiernerne, ved Dommens Knald, 
 Er kommen først paa Fald, 
		Hvordan det da vil snee. 
		    Far hen, som Fuglen fløj, 
 Du Vinter-Boelig, nok for mig! 
 Jeg agter ej at fæste dig. 
		    Jeg har mit Rejse-Tøj.  

2. 
 <i>Brudgommen.</i> 
		Dig bliver Tiden lang. 
 Du længes efter bliden Vaar, 
 Naar Bruden i det Grønne gaaer. 
		Du vilde plukke Dudaim, 
		I Luften høre Seraphim, 
 Nye Himle-Engle-Sang. 
		    Er Tiden lang? 
 
 <i>Bruden.</i> 
		Skiønt den er ej saa slem, 
 Saa tælles dog hvert Øjeblik, 
 Fra den Tiid Barnet fik 
		Forlov at komme hiem. 
		    Hvor ønsker jeg, min Skat, 
 At see dig løse Tidens Baand, 
 Og giøre ved din Almagts Haand 
		    Til intet Dag og Nat.  

3. 
 <i>Brudgommen.</i> 
		Velan! kom, lad os see, 
 Om ej kan merkes For-Aars Tegn, 
 I Turtel-Duens stille Egn, 
		    Hvad Figen-Træets Grene spaaer, 
		    Om de lidt smaat af Knoppe faaer? 
 Da vil dit Hierte lee, 
		    Kom, lad os see! 
 
 <i>Bruden.</i> 
		O ja! i Himlens Skye 
 Jeg daglig seer din Samle-Plads, 
 Hvorfra jeg, ret i Stads, 
		Skal føres Brud til Bye. 
		Ja du, som ej har spart 
 Dit Liv for denne Højtids Færd, 
 Du veed, hvordan jeg har det her: 
		Kom bliid og hent mig snart.  

  
I:brorson1765a19
T:Samtale imellem JEsum og Siælen.
TOC:<num>L.</num>Samtale imellem JEsum og Siælen.
F:Siæl. Ak! hvad er dog Tiden lang
U:L

 1. 
Siæl.
 Ak! hvad er dog Tiden lang. 
Jes.
 Er der noget langt i Tiden? 
Siæl.
 Synden klemmer mangen Gang. 
Jes.
 Dog betalt for længe siden. 
Siæl.
 Eja! det er vist og klart. 
Jes.
 Men du glemmer det saa snart.  

 2. 
Siæl.
 Maae jeg sige et endnu? 
Jes.
 Hvad er det dig meere trykker? 
Siæl.
 Korset holder mig i Kue. 
Jes.
 Ja de onde Kiødets Nykker. 
Siæl.
 Ret! jeg gierne lide vil. 
Jes.
 Vel! du maae og takke til.  

 3. 
Siæl.
 Et endnu: saa er jeg klar. 
Jes.
 Faae kun Hiertet ganske lettet. 
Siæl.
 Døden synes ofte svar. 
Jes.
 Hvad har da min Død udrettet? 
Siæl.
 Den har taget Døden bort. 
Jes.
 Reent og plat til intet giort.  

 4. 
Siæl.
 Nu er jeg fornøjet; men 
Jes.
 Hvad er der endnu tilbage? 
Siæl.
 Naar jeg bliver svag igien? 
Jes.
 Vil du da igien forsage? 
Siæl.
 Nej, naar du kun er mig bliid. 
Jes.
 Ja, jeg er til ævig Tiid.  

   
I:brorson2002100501
T:I fremmed Land
TOC:<num>LI.</num>I fremmed Land
F:I fremmed Land
U:LI

    
1.
I fremmed Land, 
Og fattig Stand,
   Der rinder tit en Strøm af Øjne-Vand. 
Af slet Qvarteer 
Man haster meer og meer, 
Og hiem ad seer
   Til Zions Fryde-Slot,
   Min søde Roe og Recoboth.
   O! der er got. 
Hvor længe skal
   Min sorte Taare-Skye dig vande, Bochims Dal?

2.
Dog Tiden gaaer, 
Og Ende faaer,
   O GUd skee Lof, men, milde Frelser, naar? 
Hvert Øjeblik, 
Ja hver en Aare-Pik 
Giør Længsels Nik,
O min Immanuel! 
   Jeg længes efter dig ihiel. 
   Det seer du vel. 
Hvorlænge, ak!
   Hvorlænge bier dog vor søde Samlings Dag!

I:brorson2002100502
T:Aldrig jeg meere paa Verden vil tænke
TOC:<num>LII.</num>Aldrig jeg meere paa Verden vil tænke
F:Aldrig jeg meere paa Verden vil tænke
U:LII


1.
Aldrig jeg meere paa Verden vil tænke. 
   Himlen, kun Himlen jeg længes at see. 
Jordiske Friehed er tungeste Lænke.
   Glæden er grundet paa Piller af Snee. 
Kalken er dejlig, som Vellyst vil skiænke;
   Men den er blandet med giftigste Vee. 
Aldrig jeg meere paa Verden vil tænke.
   Himlen, kun Himlen jeg længes at see. 
Medens de Stolte sig sminke og svenke,
   Maatte vel Ormene hiertelig lee. 
Aldrig jeg meere paa Verden vil tænke.
   Himlen, kun Himlen jeg længes at see.

2.
JEsu! som Himlen os alle fortiente,
   Kom dog at redde og hente os snart!
Mange i Troen begyndte; men endte
   Med den i Ørken ubændige Part. 
Som i de Dage, da Noah han skiendte,
   Saadan er ogsaa nu Tidernes Art. 
JEsu! som Himlen os alle fortiente,
   Kom dog at redde og hente os snart! 
Himlen, paa Himlen allene vi vente,
   Himlen, derinde at blive forvart. 
JEsu! som Himlen os alle fortiente,
   Kom dog at redde og hente os snart!

I:brorson2002100503
T:Midt igiennem Nød og Fare
TOC:<num>LIII.</num>Midt igiennem Nød og Fare
F:Midt igiennem Nød og Fare
U:LIII

1.
Midt igiennem Nød og Fare 
   Vejen gaaer til Paradiis.
   Du maa giennem Torne-Riis, 
O du Lammets Brude-Skare!
   Du maae over Bierg og Dal,
   Hiem til Zions Brude-Sal. 
Dog det bliver let at glemme 
Første Øjeblik der hiemme.

2.
Ej! saa lad dig intet trykke,
   Sulamith! paa denne Jord, 
   Efterdi den er saa stoer,
Ja forunderlig din Lykke.
   Est du dog saa salig her,
   Hvor langt meere ævig der. 
Faa Minuter om at giøre, 
Kan man dig for Thronen høre.

3.
Derfor, Fader uden Lige,
   Sendte du din Søn herned,
   Til saa stor Elendighed, 
Os at vinde Himmerige.
   Ham vi favne frydelig,
   Og vort Støv skal takke dig 
Her og hist med mange mange 
Ævig søde Brude-Sange.

I:brorson2002100504
T:Frisk, Zion, paa vor Vagt
TOC:<num>LIV.</num>Frisk, Zion, paa vor Vagt
F:Frisk, Zion, paa vor Vagt
U:LIV

1.
Frisk, Zion, paa vor Vagt! 
   Lad ingen staae forsagt! 
   Tænk paa JEsu Kierlighed, 
   Som en høj og herlig Eed, 
Ja sit Blod har sat i Pant paa, at vi vant. 
Troe i Kors sig øve maae, 
Frisk mod brølend' Løve gaae, 
Om den skal sin Prøve staae;
      Ja, om Haabet ogsaa brast, 
      Da i Haabet dog staae fast, 
Liig, i Ilden pinefuld, det fiine Guld,
      Vor JEsum følge maae, 
      Paa brusend' Bølge gaae, 
Og kaste alle Aarer frem 
Giennem Nød med Taarer hiem,
   Staae, som Mimr og Bierge, troe paa Værge-Boe.

2.
Min Siæl! kun stille da. 
Hvad vil dig skille fra
   JEsu Skiød og ømme Sind? 
   Lad Ulykker strømme ind! 
Dragen, som vil skiende dig, skal brænde sig. 
Christne deres Sæde-Frøe 
Udi Tidens Næde strøe. 
Der er tit en Græde-Søe.
      Sæden døer, men siden staaer 
      Op igien i bliden Vaar. 
Der er Sommer-Høst og Lyd af Lyst og Fryd. 
      Flød allevegne Blod;
      Er det at regne mod 
Den ævig Ærens Priises Lyst, 
I Guds Paradises Høst?
   Naar de Frydens Strømme vi skal svømme i.

I:brorson2002100505
T:Soel-Skivens Streg
TOC:<num>LV.</num>Soel-Skivens Streg
F:Soel-Skivens Streg
U:LV

1.
Soel-Skivens Streg
   Den peger alt paa Dødens Port.
Hvad giør da jeg?
   Ja, ak! hvad har jeg giort? 
Sejer-Verk truer sterk,
      Mueligt denne Time 
      Vil nu til hellig Aften kime. 
Hierte! Hierte! merk.

2.
O al mit Haab!
   Min JEsu, al vor Frelses Grund! 
Hør dog mit Raab
   Nu og i sidste Stund:
Giør din Død Honning-sød 
     Altiid for mig Svage, 
     Og at jeg glædelig kan tage 
Mod det sidste Stød.

I:brorson2002100506
T:Daarlig Mand fik bygt paa Sand
TOC:<num>LVI.</num>Daarlig Mand fik bygt paa Sand
F:Daarlig Mand fik bygt paa Sand
U:LVI

1.
Daarlig Mand fik bygt paa Sand 
      Et Rov for Vand, 
Dog sad han glad,
      Og priiste sin Forstand, 
Til Floden kom, og slog ham Huset om.
   Gode GUd! i Dødens Slud 
   Ak, ak hvor saae det ud. 
Ja Verdens Viisdom den sank med Stank, 
   Dens Raad med Graad, 
   Dens Fryd med Uglens fæle Lyd.

2.
JEsu! und en salig Stund.
      Ja Sandheds Mund! 
Jeg har saa klar
      Derfor i Ordet Grund. 
Men, at jeg maae kun bygge fast derpaa!
   Naadens Pagt, i Ordet smagt,
   Foragter Dødens Magt. 
Ja vist giør, JEsu, din Død min sød,
   Din Lejr min Sejr,
   Din Striid min Krands, til ævig Tiid.

I:brorson2002100507
T:Vee dig, Edoms trygge Egn
TOC:<num>LVII.</num>Vee dig, Edoms trygge Egn
F:Vee dig, Edoms trygge Egn
U:LVII

1.
Vee dig, Edoms trygge Egn,
   For den store Dom og Plage,
Som saa mange svare Tegn
   Truer med i dine Dage.
Vee din Hore-Stierne, naar 
Syvende Basune gaaer.

2.
Reent at tabe Viid og Sands
   Om sit Lives Maal og Ende;
Frek, og som i Hore-Dands,
   Hen ad Ævigheden rende, 
Er blant alle Ting vi seer 
Fæl, som Døden selv, ja meer.

3.
Efterdi du ikke kan,
   Just fordi du ej vil, vide, 
Hvad imod en ævig Brand
   Er endnu for Raad i Tide;
Und dog dem, som seer din Nød, 
At beklage dig, som død.

				    
I:brorson2002100508
T:See dig Zion! vidt omkring
TOC:<num>LVIII.</num>See dig Zion! vidt omkring
F:See dig Zion! vidt omkring
U:LVIII

1.
See dig Zion! vidt omkring, 
   Da i disse dine Dage 
Af saa mange selsom Ting
   Selv Naturen synes knage, 
Om du kunde nu maaskee 
Faae din Brudgom snart at see.

2.
Jorden ryster. Det er Tiid,
   Zion! op at see din Glæde,
Ja endog paa Nød og Striid,
   Da din Frelse er tilstæde.
Derfor mod de sidste Ting 
Giør med Jorden Himmel-Spring.

I:brorson1765a20
T:Pillegrims Marche paa deres Vandring igiennem Tidens Nat.
TOC:<num>LIX.</num>Pillegrims Marche paa deres Vandring igiennem Tidens Nat.
F:Langt oven for den Taage-Skye
U:Med alternativ Chor.
U:LIX

1. 
Langt oven for den Taage-Skye 
Af Babylon, den gamle Bye, 
Der er Jerusalem, det nye, 
GUds Pillegrimes Lye. 
   Hver Gade er af Guld al heel, 
   Hver Grundvold-Steen en stor Juveel; 
   Hvad da den Bygnings Overdeel 
   Af plat u-tænkelig Paneel! 
For Pillegrime aabne staae 
Tolv Porte med tolv Engle paa. 
I den man aldrig Natten saae. 
   Hvad Nat! hvor GUd paa Ærens Stoel, 
   Og Lammet selv er deres Soel. 
   Merk, Zoars Søvne-Boel! 

         <i>Chorus.</i>
      O vaager op af Drømme, 
         I Folk ved Sodoms Egn! 
      Og seer, hvad I vil dømme 
         Om disse Tiders Tegn. 
      Hvor Lyse-Stagen alt 
         Er flyttet bort 
         Fra mangen Ort, 
      Da Folk i Søvne falt.  

2. 
See af dem alle, som fik Bud, 
Gik nogle faa af Babel ud, 
Fik Ordenen af: FRIE FOR SKUD, 
Og rejste saa med GUd. 
   Men Sathan af sin Slange-Krog 
   En blandet Gudsfrygt foreslog, 
   Den Gift endeel tilbage drog, 
   Som havde tabt sin Rejse-Bog. 
Hvor mangen een sig bildte ind 
At have et bevæbnet Sind, 
Og kom dog ej i Staden ind. 
   Der klages ofte: Bleve ti 
   Ej alle rensede og frie, 
   Hvor ere da de Ni?
   
           <i>Chor.</i>
       GUds Pillegrime-Skare, 
          Paa hvert et Fied giv Agt! 
       Her er saa mangen Snare 
          Paa alle Sider lagt. 
       Følg Naadens klare Skin 
          I Ordets Spor; 
          Thi uden for 
       Er Dødens mørke Trin.  

3. 
Er Himlen altiid vist vort Maal, 
Vort Forset, som Magnete-Naal? 
Er Troen sterkere end Staal, 
Og Kierlighed end Baal? 
   Hvad hielper Vext, som ej vil groe, 
   At bygge, og dog aldrig boe, 
   At komme løs, dog ej til Roe? 
   Vor Losen er: TIL DØDEN TROE. 
Nu Landsmand! munter, vaag og beed. 
Glem aldrig, hvad vor Goel leed, 
Og lad ham see Bestandighed, 
   At vi paa Jorden udenlands 
   Har Zion kun i Hu og Sands, 
Og Livets Brude-Krands. 

            <i>Chor.</i>
        Hvad est du dog af Glæde 
           O søde Salem! fuld. 
        Hvor længes vi at træde 
           Paa Gaderne af Guld. 
        Ej! Pillegrim, kun fort 
           En liden Tiid, 
           Saa staaer du bliid 
        I Salems Perle-Port.  

I:brorson2002101401
T:Op min Aand, op fra dit Leer!
TOC:<num>LX.</num>Op min Aand, op fra dit Leer!
F:Op min Aand, op fra dit Leer!
U:LX

1.
Op min Aand, op fra dit Leer! 
      Aftenen begynder. 
Verden synker daglig meer
      Ned i alle Synder. 
Neppe har Guds Ords Foragt 
Forhen havt saa stor en Magt.

2.
Naar man først har jaget bort
      Baade Raad og Læge, 
Og den aabne Gravens Port
      Ej endnu kan spæge;
Hvad for Redning er der da 
For det blinde Sodoma?

3.
Due! lad den Ravne-Art
      Sig med Aadsel føde, 
Men du op til Arken snart!
      Noah dig vil møde. 
Bliv hos ham i Ævighed, 
Og kom aldrig meer herned.


I:brorson2002101402
T:Hvad blev der liden 
TOC:<num>LXI.</num>Hvad blev der liden 
F:Hvad blev der liden 
U:LXI

1.
Hvad blev der liden 
Tab paa Tiden,
   Tænkte vi paa Dødens Skaal, 
Og lod vor Tanke 
Aldrig vanke
   Fra vort rette Maal. 
I Høstens Dage 
Faa skal klage
   Over Trang paa Tiids Fordriv. 
O nej! end sige, 
De som fige
   Til et ævigt Liv.
Mit Hierte, spar
Den Tiid, du har,
Som er saa kostelig og rar.
   Har du i Sinde
   Hiem at finde;
Maae du være snar.

2.
Ja, ja! det heder:
Vaager, beder,
   Værer rede Dag og Nat! 
Fuldfører Striden, 
Kiøber Tiden!
   Har I Kronen fat? 
O giør vi disse 
Trin dog visse,
   Som vi end tilbage har? 
Hvad ligger mangen 
Ævig fangen,
   Som paa Vejen var! 
O vee! saafremt 
Det bliver glemt,
Hvor du, min JEsu, var beklemt 
   I Helveds Hede, 
   For vor lede 
Syndens Leeg og Skiemt.

3.
Nej, dine mange
Elskovs Gange,
   Al den Vej du kom og foer, 
Nej, aldrig Bruden, 
Dem foruden,
   Setter Fod til Jord. 
Den røde Bane, 
Hvide Fane,
   Konge-Vej i Himmel-Skye 
Hun altid nøje 
Har for Øje,
   Hiem til Salems Bye.
Viis os forklart 
Din Fødsels Art,
   Din Død, Opstandels', Himmelfart, 
      Vor glædelige 
      Himmel-Stige,
   Drag os, hent os snart.



  
I:brorson1765a21
T:Naar mit Øje
TOC:<num>LXII.</num>Naar mit Øje
F:Naar mit Øje
U:LXII

1. 
Naar mit Øje, 
Træt af Møje, 
   Vaadt og mørkt af Taare-Regn, 
Seer med Længsel 
Af sit Fængsel 
   Op mod blide Salems Egn; 
O hvor svinder da min Vee, 
Bare ved derop at see!  

2. 
Jeg fornemmer 
Folke-Stemmer 
   Alle Slags, blant Englers Lyd, 
Dem de driver 
Op med Iver 
   I Guds Lofsangs fulde Fryd. 
O hvor siger da min Siæl 
Verden glædelig: Farvel!  

3. 
Ja jeg skuer 
Dine Druer, 
   Paradiis! den Livets Frugt. 
Dine søde 
Roser møde 
   Mig nu alt med deres Lugt; 
Giver Tidens Aande-Drag 
Ævighedens Luft og Smag.  

4. 
Lammets klare 
Brude-Skare 
   Seer jeg midt i Paradiis, 
Hvor de svømme, 
Som i Strømme 
   Af Guds søde Lof og Priis. 
Snevre Vej og korte Tiid, 
O hvad er din Ende bliid!  

5. 
Hierte milde, 
JEsu lilde! 
   Som os Himlen vant saa huld; 
See, hvor dines 
Længsel pines 
   Under Tidens Aften-Kuld. 
Naar, o søde Brudgom, da 
Vil du hente mig herfra.  

I:brorson2002101403
T:See! hvor klarer det nu op paa Jorden
TOC:<num>LXIII.</num>See! hvor klarer det nu op paa Jorden
F:See! hvor klarer det nu op paa Jorden
U:LXIII

1.
See! hvor klarer det nu op paa Jorden. 
   Livsens klare Soel saa mildt gaaer op. 
Under Sinai dens grumme Torden,
   Er dog Lye og Fred paa Zions Top. 
Hisset kommer Jordens Dommer.
   Agt paa hiin Basunes sterke Klang! 
Op I Døde! frem at møde. 
Alting røres. Engle høres.
   Hele Himlen staaer i Sang. 
Vee de Rige, som at sige
   Intet har, paa HErrens store Dag! 
I forhadte og forladte 
JEsu Frender, som ham kiender,
   Kommer! nu er vunden Sag.

2.
Søde GUd! jeg seer dig, som at komme,
   I min Troe, som forud skuer dig. 
O! en salig Dag for alle Fromme,
   Hvilke du skal findes hielperiig. 
   Livsens Krone, Ærens Throne
Seer jeg ved din Side, mig bereed. 
At naar Røsten skal af Østen 
Guds Udvalde sammenkalde,
   Tænk! hvad da i Ævighed, 
Naar de skarpe Engle-Harpe
   Røres i en Himmel-salig Lyd. 
Hver en Tunge skal udsiunge 
Lammets Ære. Da skal være
   Ævig salig Lyst og Fryd.

3.
Faer da, Verden, bort med dine Avner!
   Al din Herlighed er intet værd. 
JEsus mig, jeg ham i Troen favner,
   Ham allene har jeg hierte-kiær. 
Hvad, som drager eller plager
   Uden JEsu, jeg foragter alt.
Hiertet briste, jeg vil miste 
Alle Gaver, naar jeg haver
   Ham, som for mig har betalt. 
Gravens Hule maae mig skiule.
   Lad mit Kiød kun deri sove hen. 
GUd skal give Kraft og Live;
Thi jeg venter ham, som henter
   Mig igien, af Himmelen.

I:brorson2002101404
T:Nu Verdens Rige, Du Daarligheds Castel!
TOC:<num>LXIV.</num>Nu Verdens Rige, Du Daarligheds Castel!
F:Nu Verdens Rige, Du Daarligheds Castel!
U:LXIV

1.
Nu Verdens Rige,
   Du Daarligheds Castel!
Glad vil jeg sige,
   Ægypten, dig Farvel! 
I Sand-Pauluner,
   Hvad vil I faae et Fald, 
Naar Doms Basuner
   Giør Himmel-brekkend' Skrald! 
O allevegne
   Udbredte Klinte-Art, 
Hvad maae vi regne
   Det ønskeligt og rart, 
Fra dine Egne
   At komme vel og snart! 
Nu &c. &c.

2.
Staae, som en Klippe,
   Du lille HErrens Flok! 
Lad alting slippe.
   I Ordet har du nok. 
Skin uden Kraften
   Er Kirkens største Pest. 
Mod Verdens Aften
   Bør Bruden pyntes best. 
Siung Fryde-Sange,
   Og glæd dig meer og meer, 
Da nu ej mange
   Af Maane-Skifter skeer, 
Før man dig prange
   For Lammets Throne seer. 
Staae, som &c. &c.

3.
Ak uden lige,
   Forønskte Zions Slot! 
Ak Himmerige!
   Naar faaer mit Øje got? 
Naar, o udkaarne
   Guds Patriarchers Hiem, 
Din Muur og Taarne,
   Naar vil de pippe frem? 
Naar faaer jeg Foden
   Paa Stadens egen Grund, 
Naar Vand af Floden,
   Og Lammets Sang i Mund? 
Naar er jeg moden
   Til søde Afskeds Stund? 
Ak uden lige &c. &c.

I:brorson1765a22
T:Samtale imellem JEsum og en Troende
TOC:<num>LXV.</num>Samtale imellem JEsum og en Troende
F:Sulamith lilde!
U:LXV. 

 1. 
Jes. Sulamith lilde! 
 Hvi jamrer du saa tit? 
Sul. Ak! at du vilde 
 Mig hente hiem til dit. 
Jes. Den Himmel-Længsel 
 Alvorlig prøves vil. 
Sul. Ja Nød og Trængsel 
 Giør vist nok sit dertil. 
Jes. Troer du, jeg glemmer 
 Dit Korses mørke Skye? 
Sul. Nej, jeg fornemmer 
 Din Naade daglig nye. 
Jes. Men, naar det klemmer? 
Sul. Da skriger jeg om Lye. 
Jes. Sulamith &c. &c.  

 2. 
Jes. Kan du forsage 
 Dit kiære Huus og Stavn? 
Sul. Dem vil jeg tage, 
 Og legge dig i Favn. 
Jes. Naar du est færdig, 
 Er Vognen for din Dør. 
Sul. Mig Arme værdig 
 Din Værdskyld eene giør. 
Jes. Giem denne Kierne! 
 Men kom nu, Død, herfrem! 
Sul. Den Aften-Stierne 
 Er meget angenem. 
Jes. Vil du saa gierne? 
Sul. Ja til min Brudgom hiem. 
Jes. Kan du &c. &c.  

 3. 
Jes. Pak da kun sammen, 
 Og hold din Himmelfart! 
Sul. Ja Amen, Amen, 
 Kom søde JEsu snart! 
Jes. Den Vej har Ende, 
 Hvorpaa du tit har grædt. 
Sul. Nu kan jeg kiende, 
 At den er kort og let. 
Jes. Engle for Thronen 
 Skal føre dig i Nat. 
Sul. Paa Jubel-Tonen 
 Jeg lystig tager fat. 
Jes. Saa faaer du Kronen. 
Sul. Den est du selv, min Skat! 
Jes. Pak da kun &c. &c.  

I:brorson2002112914
T:Nu Verdens Rige
TOC:<num>LXVI.</num>Nu Verdens Rige
F:Nu Verdens Rige
U:LXVI

1.
Nu Verdens Rige,
Du Daarligheds Castel!
Glad vil jeg sige,
Ægypten, dig Farvel! 
I Sand-Pauluner,
Hvad vil I faae et Fald, 
Naar Doms Basuner
Giør Himmel-brekkend' Skrald! 
O allevegne
Udbredte Klinte-Art, 
Hvad maae vi regne
Det ønskeligt og rart, 
Fra dine Egne
At komme vel og snart! 
Nu &c. &c.

2.
Staae, som en Klippe,
Du lille HErrens Flok! 
Lad alting slippe.
I Ordet har du nok. 
Skin uden Kraften
Er Kirkens største Pest. 
Mod Verdens Aften
Bør Bruden pyntes best. 
Siung Fryde-Sange,
Og glæd dig meer og meer, 
Da nu ej mange
Af Maane-Skifter skeer, 
Før man dig prange
For Lammets Throne seer. 
Staae, som &c. &c.

3.
Ak uden lige,
Forønskte Zions Slot! 
Ak Himmerige!
Naar faaer mit Øje got? 
Naar, o udkaarne
Guds Patriarchers Hiem, 
Din Muur og Taarne,
Naar vil de pippe frem? 
Naar faaer jeg Foden
Paa Stadens egen Grund, 
Naar Vand af Floden,
Og Lammets Sang i Mund? 
Naar er jeg moden
Til søde Afskeds Stund? 
Ak uden lige &c. &c.

I:brorson1765a23
T:Her op ad, I Døde
TOC:<num>LXVII.</num>Her op ad, I Døde
F:Her op ad, I Døde
U:LXVII

1. 
 Her op ad, I Døde, 
 For Retten at møde! 
 Saa kommer vor Dommer i Himlenes Skye, 
 Hvad vil I da sige, 
 Som hade hans Rige, 
 Og søge bag Bøge og Biergene Lye? 
 Men Zion! hvad Lyst 
 Vil dette i Bryst 
 Ej giøre at høre din Kiærestes Røst! 
 Naar han dig vil skiænke, 
 Hvad ingen kan tænke, 
 Meddele dig hele al Saligheds Høst. 
 Saa sær ham kiær 
 En Giest du est. 
 Hvor vrimle 
 Guds Himle 
 Da mod dig med Harpe-Lyd. 
 Eja! til Lykke 
 Med Brudgom og Smykke 
 Af gyldene Stykke, 
 Med Ævigheds Fryd.  

2. 
 Op! op I, som bygge 
 Paa Jorden saa trygge! 
 Hvad gavner de Avner, I samler saa fast? 
 Og meere I vove 
 End drukne, som sove 
 Der oppe i Toppe af svenkende Mast. 
 Vaag op dog, og see, 
 Du mælende Kree! 
 Hvad, inden sig Vinden vil vende, kan skee. 
 Flye, mens du har Stunder, 
 Til Frelserens Vunder, 
 Før Vreden i Steden vil hagle og snee. 
 Ak viid: den Tiid, 
 Du har, er rar. 
 Vi prise 
 De Vise, 
 Hvis Lampe er aldrig slukt. 
 Jammer! at støbe 
 Da Lys, eller løbe, 
 Og Olie kiøbe, 
 Naar Døren er lukt.  

I:brorson2002112915
T:Hvad er det godt at lande
TOC:<num>LXVIII.</num>Hvad er det godt at lande
F:Hvad er det godt at lande
U:LXVIII

1.
Hvad er det godt at lande 
I Himlens søde Havn, 
Fra Verdens vilde Strande,
Fra fremmet Land og Stavn;
Fra Røver-Nest til Engle-Fest,
Fra Svine-Egn til Faders Favn! 
Hvad er det godt at lande
I Himlens søde Havn, 
I Brudgoms Skiød, fra Striid og Stød,
Ja alt, hvad har af Sorrig Navn! 
Hvad er det godt at lande
I Himlens søde Havn!

2.
Hvad er det sødt at smage,
Hvad Huuset der formaaer, 
Sin Arv blant dem at tage,
Som hist for Thronen staaer! 
Ja, ja! at see i sær de Tre
Personer, alting overgaaer. 
Hvad er det sødt at smage,
Hvad Huuset der formaaer! 
O Herlighed, som ingen veed,
Før han de søde Grændser naaer. 
Hvad er det sødt at smage,
Hvad Huuset der formaaer!

3.
Hvad er det stort at prange
Med Livets Brude-Krands;
Og see, hvad Skat saa mange
Guds Helgen' faaer til Mands;
At høre Lyd af Engle-Fryd,
Som overstiger Sind og Sands. 
Hvad er det stort at prange
Med Livets Brude-Krands, 
At sidde der, Guds Søn saa nær,
I saa utroelig Himmel-Glands, 
Hvad er det stort at prange
Med Livets Brude-Krands!

I:brorson1765a24
T:Den store hvide Flok vi see
TOC:<num>LXIX.</num>Den store hvide Flok vi see
F:Den store hvide Flok vi see
N:Cf. <XREF BIBEL="bibelaabenbaringen07,9-17">.
U:LXIX

1. 
 Den store hvide Flok vi see, 
 Som tusind' Bierge fuld af Snee, 
 Med Skov omkring 
 Af Palme-Sving, 
 For Thronen. Hvo er' de? 
 Det er en Helte-Skare, som 
 Af hiin den store Trængsel kom, 
 Og har sig toed 
 I Lammets Blod 
 Til Himlens Helligdom. 
 Der holde de nu Kirke-Gang, 
 Med u-ophørlig Jubel-Klang, 
 I høje Chor, 
 Hvor GUd han boer, 
 Blant alle Englers Sang.  

2. 
 Her gik de under stor Foragt. 
 Men see dem nu i deres Pragt: 
 For Thronen staaer 
 De Slagte-Faar 
 I Himlens Præste-Dragt. 
 Sant er det, i saa mangen Nød 
 Tit Taare-Strøm paa Kinder flød; 
 Men GUd har dem, 
 Strax de kom hiem, 
 Aftørret paa sit Skiød. 
 Nu holde de, og har til best 
 Hos ham en ævig Løfsals Fest; 
 Og Lammet selv, 
 Ved Livets Elv, 
 Er baade Vært og Giest.  

3. 
 Til Lykke, Kiempe-Samling, ja 
 O tusindfold til Lykke da, 
 At du var her 
 Saa troe i sær, 
 Og slap saa vel herfra! 
 Du har foragtet Verdens Trøst; 
 Saa lev nu ævig vel, og høst, 
 Hvad du har saaet 
 Med Suk og Graad, 
 I tusind' Engle-Lyst! 
 Ophøj din Røst, slaae Palme-Tact, 
 Og siung af Himmel-Kraft og Magt: 
 Priis være dig 
 Ævindelig 
 Vor GUd og Lammet sagt. 
    
I:brorson2002100105
T:En Oversættelse af det Tydske
TOC:<num>LXX.</num>En Oversættelse af det Tydske
F:Farvel, min Siæl, i JEsu Sides Vunde
U:LXX
N:Fri gengivelse af Benigna Maria, grevinde af Reusz-Ebersdorf (1695-1751): »So ruht mein muht in JEsu blut und wunden«.

1.
Farvel, min Siæl, i JEsu Sides Vunde.
   Du har saa klar en Himmel i hans Saar.
Der roer og boer du glad, som Fugl i Lunde,
   Med ham, GUds Lam, som Brud foreenet staaer.
De dybe Nagle-Skrammer
Fordriver snart min Jammer,
   Saa tit jeg søger dem. 
Ja, o min Roe og rette Brude-Kammer,
   Trods Nød og Død! der er mit rette Hiem.

2.
Min Tiid og Fliid som Sejer-Verk jeg stiller,
   At gaae og slaae med denne Solens Gang. 
Ej Vand, ej Brand mig fra min JEsu skiller.
   Hans Død giør sød hver Puls og Aande-Fang. 
Ej andet mig behager, 
Ej Lyst, ej Liv mig smager,
   End hvortil jeg, din Green, 
Al Saft og Kraft af dig, min Viinstok, drager,
   Til Lyst i Bryst, i Siæl, i Marv og Been.

3.
Luk ind, mit Sind, GUds Søns Forløsnings Rige,
   Udbryd i Fryd og smelt i Længsel hen. 
Hvad vil jeg til saa stor en Naade sige?
   Foragt blev lagt fra mig paa GUd igien. 
O GUd! den Fred jeg finder, 
Naar Længsels Taarer rinder,
   I Aandens Armods Muld. 
Jo meer du seer min Blusels Graad paa Kinder,
   Af Trøst og Lyst du skiænker Kalken fuld.

4.
Saa faldt da alt den Ondes Herredømme,
   Hans Magt er lagt i ævig Skiendsel ned, 
Ja, hvad! hans Had, hans Fraad' og Galde-Strømme
   Kan de belee, som kiende JEsu Sveed. 
Ved ham jeg fast vil blive, 
Mig ganske ham hengive,
   Trods Fiendens Tand og Kloe! 
Fra dig skal mig ej Lyst, ej Nød fordrive.
   Min Siæl er vel forvart i Klippens Roe.

5.
Min Skat, kun at jeg maatte troe befindes,
   Alt i den Stie at gaae, som du har sagt! 
Til Straf ej af min Ladhed overvindes;
   Men saa at staae, som Kiempen bør, paa Vagt, 
Ja altiid meer at skue 
GUds Kierligheders Lue,
   I dine Piners Nat! 
Bort Jord, saa stor du est! GUds Søn! din Due,
   Hvor du er nu, der er hun og, min Skat!
