VQ:korrektur1
I:grundtvigpinsesalmera0
T:Kom, Gud Faders Aand fuldgod
F:Kom, Gud Faders Aand fuldgod
 
Kom, Gud Faders Aand fuldgod,
Kom med Ild og Kraft og Mod,
Saligt Smil og himmelsk Graad,
Stat os bi med Raad og Daad!

Er vi Tusind, er vi To,
Kom, bekend med os vor Tro,
Saa vi hører, den er sand,
Føler, Daab er Livets Vand!

Lys Gud-Faders Hjertelag
Op for os som høilys Dag,
Christus paa sin Kongestol
Straalende som Lives Soel!

Glem ei, hvor du daler ned,
Reent dig selv af Ydmyghed!
Prænt os levende ihu:
Som du <I>vil</I>, saa <I>virker du</I>!
 
Giør vort Hjerte fast deri,
Du er meer end Fuglen fri,
Og, som du, saa er alt Dit,
Himmelsk ydmygt, himmelsk frit!

Ikke blot dig selv bevidst,
Som hver Engel her og hist,
Alt guddommeligt du veed,
Klar er dig Guds Kiærlighed!
 
Lad det kiendes hos os nu,
Hjertets Tungemaal kan du,
Og, som Guldet regner ned,
Himmelsk er din Gavmildhed!

Byg til Tempel i vort Bryst,
Klart oplyst til Haab og Trøst!
Giør med din Livs-Aande varm
Døden huusvild i vor Barm!
 
Giør, som Menighedens Aand,
Fællesskabets Liljevaand,
Herrens Brud, som du, saa viis
Paa Guds eget Paradis!
 
Bruden født i <I>Jesu Navn</I>
Hvile i sin Brudgoms Favn,
Finde alt hvad hun har kiær,
Findes Saligheden værd!
 
Brude-Fører allerbedst!
Til den store Bryllups-Fest
Viselig du os bered
I vor Frelsers Kiærlighed!

I:grundtvigpinsesalmera1
T:Talsmand, som paa Jorderige
F:Talsmand, som paa Jorderige
 
Talsmand, som paa Jorderige
Med et Suk kan bedst udsige,
Hvad vi evig trænge til,
I et Kys kan Alt udtrykke,
Hvad for evig giør vor Lykke,
Du, som kan Alt hvad du vil!
Værdiges til os at dale,
Og Guds Storværk at udtale
Paa vort jævne Moders-Maal!

Kun hvad du har seet, du maler,
Kun hvad du har hørt, du taler,
<I>Kiærligheds</I> og <I>Sandheds</I> Aand!
Du, som skiænker hvad Du nævner,
Giør os, trods de svage Evner,
Visere end <I>Salomon</I>:
Visere til Daad at øve,
Visere til Aande-Prøve,
Visere til Salighed!
 
Sjæle-Sørger fra det Høie!
Hold med os et vaagent Øie,
Vogt som Duer os for Høg!
Væk de Dorske, styrk de Svage,
Tugt de Trygge, trøst de Spage,
Giør os daglig Huus-Besøg!
Dan vort Hjerte, løs vor Tunge,
Saa vi bede, saa vi sjunge
Yndelig i Jesu Navn!

Trøster over Alt, som truer,
Alt, hvorfor vort Hjerte gruer,
Trøster over alle Tab!
Skiænk os, skiøndt vi bo paa Sletten,
I det Høie Indføds-Retten,
I Guds Rige Borgerskab,
Saa i altfor tunge Dage
Glade vi herfra kan drage
Did, hvor der er evig Fred!

Blide, himmelske Ledsager,
Som for Støvet Dig umager
Giennem Ild og giennem Vand!
Led os, bøjet, liljehaandet,
Som de Smaa i Lede-Baandet,
Til Forjættelsernes Land,
Livets Krone for os blinke,
Fader-Haanden mildt os vinke,
Naar vi byde skal Farvel!


I:grundtvigpinsesalmera2
T:Kraften fra det høje
F:Kraften fra det høje
 
Kraften fra det høje,
Alt som en Ild for Øje,
Med alle Tungers Liflighed
Neddaled til Guds Menighed.
Takker alle Gud for hans Gave!

Kraften fra det høje,
Guds Aand, os sammenføje,
Fra Øst og Vest, fra Syd og Nord,
Til Gjæster ved vor Herres Bord!
Takker alle Gud for hans Gave!

Kraften fra det høje
Os i vort Sind fornøje,
Som Herrens Folk med Himlens Fred,
Udvalgte til Guds Salighed!
Takker alle Gud for hans Gave!
 



I:grundtvigpinsesalmera4
T:Gud Helligaand, vor Igjenføder
F:Gud Helligaand, vor Igjenføder

Gud Helligaand, vor Igjenføder
Til Børn af ham, som os har skabt,
Til alt hvad Hedninger og Jøder
Ved Synd forbrød, ved Død har tabt!
Vær du vor Tolk, vær du vor Taler!
Vær du vor himmelske Husvaler,
Til vi bli'r ny fra Top til Taa!

Det nye Liv, som hos os svulmer,
Hvor lysteligt at tænke paa!
Den lille Gnist, som i os ulmer
Fra Arilds Tid i Aske graa,
Se hvor den flammer, hvor den tindrer,
og brænder paa alt hvad som hindrer
Nylivets Væxt i Herrens Lys!

Men farefuldt er Levneds-Løbet
Paa vejen mellem Ilde to,
Hvor evigt Liv for Død er Kjøbet,
Og Støttestaven kun vor Tro,
Saa altid maa det gamle dødes,
Før i dets sted det ny kan fødes,
Som Frelseren af Grav opstod.

Ja, gennem denne Skærsilds Luer
Gaar Vejen til Jerusalem,
Den smalle Sti paa Myretuer
Til Livets Væld og Lysets Hjem,
Og over Porten til Guds-Staden
Med Flamme-Skrift staaer paa Guldpladen:
Bekjend din Tro! Fornægt dig selv!

Det er den snævre Port for Sjælen,
For det i os, som siger "jeg",
Hvis Ære med den dybe Knælen
Indlysende forliges ej;
Skjøndt intet værdt er hvad vi mister,
Os Egenkjærlighed dog frister
Til paa "os selv" at holde fast.
 
I Kampen hed. hvad kan husvale,
Undtagen, Helligaand! din Trøst
Som Himmel-Dug i dybe Dale
Som Moder-Kjærlighedens Røst?
Vær du vor Tolk! vær du vor Taler!
Vær du vor himmelske Husvaler,
Til vi bli'r ny fra Top til Taa!
  
