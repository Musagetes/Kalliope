VK:salme

I:grundtvig1837a0
T:Den Christne Kirke
F:Jeg er saa underfuld en Magt
 
 (I/1)
 
 1. Jeg er saa underfuld en Magt,
 Hvor ret jeg kom tillive,
 At Pennen, selv med Aand i Pagt,
 Ei klart det kan beskrive.
 
 2.	Usynlig er jeg frem for alt,
 Og dog saa nem at kiende,
 Som om i himmelhøi Gestalt
 Jeg saaes til Verdens Ende.
 
 3. Vel fremmed paa hver Plet af Jord
 Man fundet har min Stemme,
 Dog overalt hvor Sandhed boer,
 Jeg har i Grunden hjemme.
 
 4. Som den Eenbaarne, jeg af Muld
 Kun Tidsel har og Nælde,
 Og trindt om Land til Korsets Bul
 Mit Hoved jeg maa hælde;
 
 5. Men overalt, hvor gode Ord
 Kan gode Steder finde,
 Jeg skaber Mark i Syd og Nord,
 Hvor Mælk og Honning rinde;
 
 6. Og naar jeg misted hvad af Jord
 Jeg syndes kun at have,
 Da blev min Magt og Ære stor
 Ved mine Venners Grave!
 
 7. Jeg Verden altid var forhadt,
 Og bar kun Torne-Krone,
 Men aldrig stod jeg dog forladt,
 Og aldrig faldt min Throne.
 
 8.	Med Sølv og Guld min Kæmpe-Trop
 Jeg frister ej og fæster,
 Men siger blot: Guds Fred! stat op
 Og sid blandt Kongens Giæster!
 
 9.	Dermed i attenhundred Aar
 Befolked jeg mit Rige,
 Skiøndt altid i min Borge-Gaard
 Et Kors var Ærens Stige.
 
 10. Min Gaade er et Guddoms-Ord,
 Som skaber hvad det nævner,
 Som fylder Dale trindt paa Jord
 Og Klipperne udjævner!
 
 11. Med Det indvier jeg min Daab.
 Velsigner jeg mit Bæger,
 Saa hist udspringer Livets Haab
 Og her det vederkvæger!
 
 12. Med Det jeg skaber gode Kaar
 For mine Kæmper lave,
 Saa de kan lee ad Bane-Saar
 Og springe over Grave!
 
 13. Med Det jeg skaber Viin af Vand
 Og Paradis af ørke!
 Med Det jeg skaber Lys om Land,
 Mens Verden raaber: Mørke!
 
 14. Mit Rige kaldes Christenhed,
 Og Herren kiender Sine,
 Skiøndt ingen Mand paa Jorden veed
 Hvormange ret er mine;
 
 15. Kun det er klart, De er det ej,
 Som selv sig det fralægge,
 Om end de sige: Ja og Nej
 Og halte mellem Begge!
 
 16. Da Lys i Troens dybe Sag
 Sig klarer ikkun silde,
 For Over-Tro til Domme-Dag
 Jeg maa vel høre ilde;
 
 17. Men dog saavist, som Sandhed kun
 Med Ord kan Alt besejre,
 Er Sandhed Ordet i min Mund
 Og Gud i mine Leire!
 
 18. Jeg trodsed Dumhed, trodsed Kløgt
 Og Verdens Aand i Vælde,
 Og Kiødets Lyst og Dødens Frygt,
 Jeg trodser Aar og Ælde!
 
 19. Jeg laae i Dvale mangen Gang,
 Men blev ej Orme-Føde,
 Og aldrig bølged nogen Vang,
 Hvis ikke Sæden døde.
 
 20. Lad hvisle kun i Orme-Gaard,
 At nu jeg er lagt øde,
 Jeg kroner ligefuldt mit Aar
 Med Frugtbarhed og Grøde.
 
 21. Ja, op jeg staaer, som Ax i Vang,
 Som Mai i Bøge-Skove,
 Ja prægtig, under Fugle-Sang,
 Som Gylden-Soel af Vove!
 
 22. At Lyset er mit Klædebon,
 At Korset er min Ære,
 Og at mit Ord er Liv og Aand,
 det skal nu Verden lære!
 
 23. Det kiendes skal, naar som en Soel
 Jeg straaler brat i Størke,
 Adspredende fra Pol til Pol
 Alt Hedenskabets Mørke;
 
 24. Opvækkende de tørre Been
 Til Liv af Jakobs Grave,
 Fremlokkende af Stok og Steen
 En deilig Blomster-Have;
 
 25. Udstraalende min Herres Glands
 Som aabenbar kun døde,
 For at med Livets Rosen-Krands
 Jord-Klimpen Ham kan møde!
 
 26. Ja, naar Han kommer i det Blaa,
 Da er mit Værk tilende:
 Hvad Troende i Speilet saae,
 Skal Salige erkiende!
 
 27. Om Han end tøver, troe Ham dog!
 Han Ingen har bedraget,
 Som, trods al Prat om Billed-Sprog
 Paa Ordet Ham har taget!
 
 28. Ja, komme skal Han som et Lyn,
 For Alt at aabenbare,
 Af Guddoms-Glands for Sagn da Syn
 Skal faae min Helgen-Skare!
 
 29. Ja, Christenhed! syng du kun frit:
 For Vid jeg vælger Lykken,
 Thi som Hans Ord er over mit,
 Han selv er over Skyggen!


I:grundtvig1837a1
T:Der ligger en Stad i det Tyrkiske Land
F:Der ligger en Stad i det Tyrkiske Land

 Nr. I/2
 
 1. Der ligger en Stad i det Tyrkiske Land,
 Som Christne bør ei at forglemme,
 Derfra gik vor Tro over bølgende Strand,
 Og der har vort Døbe-Navn hjemme,
 Den Stad ligger deilig og svinger sig op
 Ad Bjerget, fra Floden til Borgen paa Top,
 Afbilder hvad Christne skal giøre.
 
 2. Ja, saa er den bygget, den hellige Stad,
 Som Gud kalder Byen paa Bjerget,
 Som Floden giør frugtbar og vandrig og glad,
 Som Aanden med Almagt har værget!
 Som Taarnet paa Tind ligger Huset paa Hald,
 Der synes at hælde og true med Fald,
 Men trodser dog Helvedes Porte!
 
 3. Den hellige Stad, med sin Løve i Skjold,
 Og Vægtere som ikke slumme,
 Ei vindes med List og ei tages med Vold
 Af Fienderne mange og grumme,
 Den tæller nu godt attenhundrede Aar
 Og lovsynger Ham, der i Dag som i Gaar
 Kan Døden og Djævelen tvinge!
 
 4. Vor Hjelm er vort Haab og vort Skjold er vor Tro,
 Guds Ord baade Sværdet og Luren,
 Vor Bøn i den Eenbaarnes Navn er vor Bro,
 Taalmodighed kalde vi Muren,
 Vor Daab er vor Flod, ja vor Nil-Strøm saa fiin,
 Paa Bordet vi fattes ei Brød eller Viin,
 Saa trodse vi Hungerens Plage!
 
 5. Lad Vittighed spille og glimre paa Skjold!
 Det slukker dog gloende Pile!
 Lad Grumheden rase mod Lavgiærde-Vold!
 Den lader sig ej overile!
 Lad Hjelmen nedsænkes til Stor-Havets Bund!
 Ja, lad den nedmanes til Helvedes Grund!
 Den himler dog ikke desmindre!
 
 6. O, hvem kan vel døve det lynende Sværd,
 Der klinger, som Skyerne brage!
 Og hvem kan vel slaae den usynlige Hær
 Der kæmper for Kirkens de Svage!
 Ja, hvem er Hans Lige i Styrke og Mod,
 Som throner i Himlen, til under Hans Fod
 Af Fienderne lægges den Sidste!
 
 7. Besmitte kan Tyrker den dejlige Stad,
 Hvor Christendom havde sin Vugge,
 Men aldrig for Grumhed, for Haan eller Had
 Dog »Byen paa Bjerget« skal bukke,
 Vor Tro og vort Haab, med Guds levende Ord,
 Trods Helvedes Porte skal throne paa Jord
 Til Himmerigs Porte oplades!



I:grundtvig1837a2
T:Guds Kirke er vor Klippe-Borg
F:Guds Kirke er vor Klippe-Borg

 Nr. I/3
 
 1. Guds Kirke er vor Klippe-Borg,
 Den staaer paa Zions Bjerge!
 Kast kun, min Sjæl, paa Gud al Sorg!
 Han er vor Kirke-Værge!
 Som fordum, saa og nu
 Han kommer grant ihu,
 Den trænger til Hans Vagt,
 Omringet og belagt
 Af Mørkets Helved-Skare!
 
 2.	Vor egen Kraft og Helte-Mod
 De er ej værd at nævne,
 Men derfor os en Kæmpe god
 Han gav med Guddoms-Evne;
 Med Verden ej forgaaer
 Hans Priis, Hans Jubel-Aar,
 Det i al Evighed
 Skal tone: Jesus streed
 Og Sejer har Han vundet!
 
 3. Ja, mylred Djævle end paa Jord
 Og stormed Kirkens Volde,
 Vi	stole dog paa Herrens Ord,
 Han Marken skal beholde!
 Lad fnyse Verdens Aand!
 Al Magt er i Guds Haand!
 Lad rase Mørkets Drot
 Med Løgn og Mord og Spot!
 Et Guds Ord kan ham binde!
 
 4. Han Ordet nok skal lade gaae,
 Og Utak dertil have,
 Det skal til Verdens Ende staae
 Paa sine Fienders Grave!
 Med List, med Vold og Mord
 Vort Gods og Liv paa Jord
 Os Verden røve kan,
 I Christnes Fædreland
 Vi	Kronen dog beholde.
 
 5. Guds Ord, det er vort Arve-Gods,
 Det skal vor Afkoms være;
 Gud giv os i vor Grav den Roes,
 Vi	holdt det højt i Ære!
 Det er vor Hjelp i Nød,
 Vor Trøst i Liv og Død;
 0, Gud! ihvor det gaaer,
 Lad dog, mens Verden staar,
 Det i vor Æt nedarves!


I:grundtvig1837a3
T:Kirken det er et gammelt Hus
F:Kirken det er et gammelt Hus

 (I/22)
 
 1. Kirken det er et gammelt Hus,
 Staaer, om end Taarnene falde,
 Taarne fuldmange sank i Gruus,
 Klokker end kime og kalde,
 Kalde paa Gammel og paa Ung,
 Mest dog paa Sjælen, træt og tung,
 Syg for den evige Hvile.
 
 
 2. Herren vor Gud vist ei beboer
 Huse, som Hænder mon bygge,
 Arke-Paulunet var paa Jord
 Kun af Hans Tempel en Skygge,
 Dog sig en Bolig underfuld
 Bygde Hans selv af Støv og Muld,
 Reiste af Gruset i Naade!
 
 
 3. Vi er Hans Huus og Kirke nu,
 Bygget af levende Stene,
 Som under Kors med ærlig Hu
 Troen og Daaben forene,
 Var vi paa Jord ei meer end To,
 Bygge dog vilde Han og boe
 Hos os i hele sin Vælde!
 
 
 4. Hvor vi end mødes trindt paa Jord,
 Frelserens Navn vi paakalde,
 Flux Han med Lyd af Livets Ord
 Kommer, som Aand over Skjalde,
 Nær som sit Ord, i allen Stund,
 Han er vort Hjerte og vor Mund,
 Drot over Tiden og Rummet!
 
 
 5. Samles vi kan da med vor Drot
 Selv i den laveste Hytte,
 Finde med Peder: der er godt,
 Tog ei al Verden i Bytte;
 Kirken og vi, som ærlig troe,
 Altid er Eet saavelsom To,
 Eet med vor Drot og hinanden!
 
 
 6. Husene dog med Kirke-Navn,
 Bygte til Frelserens Ære,
 Hvor Han de Smaa tog tit i Favn,
 Er os som Hjemmet saa kiære,
 Deilige Ting i dem er sagt,
 Sluttet har der med os sin Pagt
 Han som os Himmerig skiænker!
 
 
 7. Funten os minder om vor Daab,
 Altret om Nadverens Glæde,
 Hvor skulde før i Tro og Haab
 Herren vi finde tilstæde,
 End hvor det for os præntet staaer:
 Herren i Dag er som i Gaar,
 Saa er og Troen og Daaben!
 
 
 8. Give da Gud, at hvor vi boe,
 Altid, naar Klokkerne ringe,
 Folket forsamles i Jesu Tro,
 Der hvor det pleied at klinge:
 Verden vel ei, men I mig seer,
 Alt hvad jeg siger, see, det skeer,
 Fred være med eder alle!
 
 
 9. Aldrig dog glemmes meer i Nord
 Kirken af levende Stene,
 Dem som i Kraften af Guds Ord
 Troen og Daaben forene!
 Selv bygger Aanden Kirke bedst,
 Trænger saalidt til Drot som Præst,
 Ordet kun helliger Huset!


I:grundtvig1837a4
T:Herren han har besøgt sit Folk
F:Herren han har besøgt sit Folk

 (I/23)
  
 1. Herren han har besøgt sit Folk,
 Natten hun blev til Morgen,
 Menneskens Søn, Gud Faders Tolk,
 Slukket nu har al Sorgen!
 Med Guds Søn, med Livets Drot,
 Som giør Alting sødt og godt,
 Vi har Moder sammen,
 Christus, Herlighedens Glands,
 Han er vores, vi er Hans,
 Engle svare Amen!
 
 
 2. Kirken hun sad i Enke-Stand,
 Sørged for den Eenbaarne,
 Glemde, at Han i Gravens Land
 Stormede Dødens Taarne!
 Ja, vor Moder, syg i Sind,
 Under Korset græd sig blind,
 Blind for Guddoms-Glandsen,
 Livets Fyrste, som et Liig,
 Hun udbar med Graad og Skrig
 Under Dødning-Krandsen!
 
 
 3.	Frelseren laae i sorten Jord
 Nætter saavelsom Dage,
 Men det opstandne Livsens Ord
 Døden ei meer kan smage;
 Som et Legem uden Aand
 Ligger dog i Dødens Baand
 Ordet som det skrives,
 Fæster Man til det sin Lid,
 Aldrig dog af Mande-Vid
 Guds Ord kan oplives.
 
 
 4.	Deraf udsprang den bittre Sorg,
 Liig-Færd med Graad og Klage,
 Hulken for Sang paa Zions Borg,
 Nætter saavelsom Dage!
 Ja, vor Herre syndes død,
 Som et Barn i Moders Skiød,
 Som et Liig paa Baare,
 Troen græd for Livets Savn,
 Og med Over-Kongens Navn
 Spotted hver en Daare!
 
 
 5.	Herren han er dog Sine tro,
 Ogsaa naar de fortvi´le,
 Roser han lod paa Torne groe,
 Lærde os saa at smile!
 Hvor Guds Ord de bar til Grav,
 Trøsteren, som Han os gav,
 Var med Kraft tilstæde,
 Vendte Bladet herlig om,
 Sagde til vor Moder from:
 Hvorfor vil du græde!
 
 
 6.	Gloende Kul den Hellig-Aand
 Sanked saa paa vort Hoved,
 Embedet Hans paa egen Haand
 Vores at troe vi voved.
 Han for Uraad vidste Raad,
 Stillede vor Moders Graad,
 Vakde op det Døde,
 Sagde: hør mig, Unger-Svend!
 Evig ung stat op igjen,
 Himlens Morgen-Røde!
 
 
 7.	Levende blev i samme Stund,
 Lydelig hørt at tale,
 Ordet fra Herrens egen Mund,
 Laae ikke meer i Dvale!
 Det er et Vidunder stort,
 Større end ved Nains Port,
 Det vi veed tilvisse,
 Som han selv, der bød det skee,
 Fordum sagde: I skal see
 Større Ting end Disse!
 
 
 8. Sjunger da nu i høien Sky:
 Ordet stod op af Døde,
 Lyder i Aandens Kraft paa Ny,
 Tænder, saa Tunger gløde!
 Nu med Ordet er os nær
 Herren over Himlens Hær,
 I vor Mund og Hjerte;
 Hvor vi knæle i Hans Navn,
 Med vor Moder i Hans Favn,
 Døer al Sorg og Smerte!
 
 
 9.	Lever nu op, I Ghristne smaa!
 Nu er her godt at være,
 Alle Guds Engle med os staae,
 Vil jer paa Hænder bære!
 Ej med Ferle, ei med Riis,
 Lære Børn vi Herrens Prils,
 Men med Paaske-Sange,
 Som en Fugl stod Ordet op,
 Svang sig over Bøge-Top
 Glad i Dane-Vange!
 


I:grundtvig1837a5
T:Var I ikke Galilæer
F:Var I ikke Galilæer
 
 (I/24)
  
 1. Var I ikke Galilæer,
 Kaldte eder Pharisæer
 Ei med Haan ulærde Mænd,
 I, som bragde først paa Tale
 Hvad vel nys laae dybt i Dvale,
 Men stod herlig op igien?
 
 2. Jødelands Apostel-Skare!
 Hvad i Verden kan forklare
 Kraften i dit gamle Ord,
 Som endnu giør Under-Værker,
 Har til stolte Mindes-Mærker
 Kirker alle trindt paa Jord?
 
 3. Hvor kan vi med eder stemme,
 Som har dybt i østen hjemme,
 Eders Billeder forstaae?
 Hvor kan vi, i fjerne Egne,
 Vidne om, paa eders Vegne,
 Hvad I hørde, hvad I saae?
 
 4. Ja, hvor kan, skjøndt I er døde,
 Eders Ord paa Tunger gløde,
 Trodse Vidd og Blok og Baal!
 Hvor kan eders Aand i Norden,
 Ja, i hver en Vraa paa Jorden,
 Tale Folkets Moders-Maal!
 
 5. Ej udlokke, ej udpine
 Lader sig af søde Vine
 Slig en Kraft med nogen Konst;
 Den hver Folke-Aand paa Jorden,
 Ogsaa Kæmpernes i Norden,
 ønskede sig kun omsonsti
 
 6. Herrens Ord og Pindse-Dagen,
 Ikkun de forklare Sagen,
 Gav jer alle Tungers Aand,
 Aanden, som kan Alt udvirke,
 Som i Jesu Christi Kirke
 Løser alle Tunge-Baand!
 
 7. Ikke jer det er, som tale,
 Siger Han, som kan befale,
 Men det er min Faders Aand!
 Derfor, skiøndt I tidlig døde,
 Ordet lever, Tunger gløde,
 Jærtegn giør Guds Høire-Haand.
 
 8. Sandelig, det var Guds Finger,
 Som gav Bruden Ørne-Vinger,
 Midt i Ørken Huus og Gaard,
 Som gav Korsets Ord fra Østen
 Kæmpe-Kraften, Kvinde-Røsten,
 Her blandt os i tusind Aar!
 
 9. Døde Ordet i Latinen,
 Vaanded sig i Skiærsilds-Pinen
 Hjertet, som for Himlen slog;
 I en Paaske-Morgenrøde
 Ordet stod dog op af Døde,
 Engle Djævlene forjog!
 
 10. Giennemboret er nu øret,
 Løftet er nu Taage-Sløret,
 Som tildækked Herrens Bog;
 Nu i Nord forstaae vi, bedre
 Selv end Kvad af vore Fædre,
 Østens høie Billed-Sprog!
 
 11. Moders-Maalet dybt sig bøjer,
 Let og liflig det sig føjer
 Efter fremmed Tanke-Gang,
 Yndigt selv, men blødt derefter,
 Laaner Aand og Ild og Kræfter
 Det af Zions Helte-Sang!
 
 12. Hvoraf gløde vore Tunger?
 Hvad er det, som i os sjunger,
 Naar vi prise Jesu Navn?
 Hvad hensmelter os i Ordet,
 Saa vor Sjæl ved Naade-Bordet
 Synker sødt i Jesu Favn!
 
 13. Hvad kan mægte, hvad kan virke
 Det der skeer i Christi Kirke,
 Alt Umuelighed for os?
 Kun Hans Aand, som skabde Solen,
 Som paa Almagts-Kongestolen
 Byder Død og Djævel Trods!




I:grundtvig1837a6
T:Montgomerys »O Spirit of the Living God« efterlignet
F:Er det mueligt, er det sandt

 Nr. I/25
 
 1. Er det mueligt, er det sandt,
 Overstod vi Faren?
 Slap vor Sjæl, foruden Tant,
 Som en Fugl af Snaren?
 Blev til Drøm al Fjendens Daad,
 Stranded Achitofels Raad
 Paa vor skjulte Klippe?
 
 2. Ja, saavist som Fugl er fri,
 Sidder meer ej fangen,
 Naar i Sky den, Skov forbi,
 Svinger sig med Sangen;
 Nu vor Sjæl i Fugle-Spor
 Svinger sig med Herrens Ord
 Over Stjerner alle!
 
 3. Ordet laae i Bogstav-Baand,
 Drillet af hver Daare,
 Ordet nu, som Liv og Aand,
 Leer ad Orme-Gaar'e,
 Smutter gjennem Hænder let,
 Bryder, som Guds Aande-Dræt,
 Alle Baand og Lænker!
 
 4. Endt er Zions Fangenskab,
 Endt er Dødens Dage,
 Smil for Graad os Herren gav,
 Sang for Suk og Klage;
 Hvad vor Gud for os har gjort
 Hedninger skal kalde stort,
 Christne aldrig glemme!
 
 5. For de store Ting vor Gud
 Glade vi tilbede,
 Kilder Han lod springe ud
 Paa den vilde Hede:
 Sjæle-Badet i Guds Ord,
 Samfunds-Kalken paa Hans Bord,
 Det er Livets Kilder!
 
 6. Matte vi bag Ploven gik,
 Sukkende vi saa'de
 Voved knap til Sky et Blik,
 Lod dog Herren raade;
 Eiegode er Guds Raad,
 Saaed vi med Suk og Graad,
 Høste vi med Glæde.
 
 7. Lyd da høit, vor Fryde-Sang,
 Mens vi Negen binde!
 Frydelig i Dane-Vang
 Ordets Bække rinde,
 Sjunge sødt med Barne-Røst:
 Vaar og Sommer, gylden Høst
 Vinter aldrig mere!

N:Som titlen nævner, er denne salme inspireret af James Montgomerys (1771-1854) salme <A D=mont2000070901>»O Spirit of the Living God«</A> fra 1823.  

I:grundtvig1837a7
T:Som Hønen klukker mindelig
F:Som Hønen klukker mindelig

 (I/58)
 
 Som Hønen klukker mindelig,
 Saa Kirke-Klokken ringer:
 O kommer, Smaa, nu brat til mig!
 See, hvor jeg breder Vinger,
 At vogte jer med Kraft og Flid,
 For Høg og Ræv til evig Tid,
 Som Hønen sine Spæde!
 
 Det Herren er, som kalder saa,
 Med klare Klokke-Toner,
 O, lad omkap til Ham os gaae,
 Vor kiærlige Forsoner!
 Hos Ham er Fred og Hvile ret,
 Hans Aag er godt, Hans Byrde let,
 Som Hønens for de Spæde!
 



I:grundtvig1837a8
T:Hyggelig, rolig
F:Hyggelig, rolig
 
 (I/61)
 
 1. Hyggelig, rolig,
 Gud! er din Bolig,
 Inderlig skiøn;
 O, hvor mit Hjerte
 Længes med Smerte,
 Sukker i Løn,
 Efter at giæste din Helligdom prud,
 Efter at boe hos den levende Gud!
 
 2. Godhedens Kilde!
 Aarle og silde
 Giæstmild er Du!
 I dine Sale
 Spurv møder Svale,
 Kom det ihu!
 Som ved dit Alter den kvidrende Fugl,
 Und Du i Templet din Tjener et Skjul!
 
 3. Hos Dig at bygge,
 Høieste Lykke
 Kaldes med Ret,
 Der lyster Tunge
 Evig at sjunge,
 Vorder ei træt,
 Til den ikke lægger, og tager ei fra
 Glædens det evige Halleluja!
 
 4. Alt dog hernede
 Lykkelig hede
 Skal hvo Dig tro'r;
 I Himmerige
 Tør han indkige
 Frit paa dit Ord,
 Ja, i hans Hjerte, fra Taarernes Dal
 Giør Du en Stige til Himmerigs Sal!
 
 5. Lykkes og trives,
 Styrkes, oplives,
 Skal dine Srnaa,
 Voxe i Kræfter,
 Stige derefter,
 Høieloft naae,
 Himle, hvor Øiet, som græder ei meer,
 Gudernes Gud i sin Herlighed seer!
 
 6. Tusinde Døgne,
 Verdslige, søgne,
 Gyldne for Kiød,
 Kan de vel ligne
 Een Dag af Dine,
 Som vi dem nød,
 Naar under Sang, med dit vingede Ord,
 Sjælen afby over Stjernerne foer?
 
 7. Ei vil jeg bytte,
 Gud, i din Hytte,
 Betlerens Plads,
 Bort for det Sæde,
 Stolte beklæde,
 Høit i Pallads!
 Godt ikke fattes, hvo Gud haver kiær!
 Lavt er ei bænket, hvem du sidder nær!
 
 8. Sandhed og Naade,
 Det er din Gaade,
 Stor-Herre bold!
 Salig at prise
 Er den Retvise,
 Du er hans Skjold,
 Øie Du holder med salvede Smaa,
 Til for dit Ansigt de kronede staae!


I:grundtvig1837a9
T:Giv mig, Gud, en Psalme-Tunge
F:Giv mig, Gud, en Psalme-Tunge

 (I/62)
 
 1. Giv mig, Gud, en Psalme-Tunge,
 Saa for Dig jeg ret kan sjunge,
 	Højt og lydelig!
 Saa jeg føle kan med Glæde,
 Sødt det er om Dig at kvæde
 	Uden Skrømt og Svigi
 
 2. Himlene din Glands forkynde,
 Lad hver Morgen mig begynde
 	Dagen med din Priis!
 Og naar Aften-Klokken ringer,
 Lad min Sang paa Lærke-Vinger
 	Stige ligerviis!
 
 3. Aldrig noksom Dig kan love
 Mand paa Mark og Fugl i Skove
 	For din Miskundhed,
 Lige god i Ny og Næde,
 Giør Du, os til Gavn og Glæde,
 	Meer end Engle veed!
 
 4. Hvert dit Værk er stort Vidunder,
 I din Viisdom Ingen bunder,
 	Som af den har Øst,
 Kun en Daare tør det nægte,
 At hos Dig er Alting ægte,
 	Alting mageløst!
 
 5. Græsset liig er hver en Synder,
 Ender, før han ret begynder,
 	Visner i sin Vaar,
 Himle selv forgaae af Ælde,
 Men i grundfast Guddoms-Vælde
 	Evig Du bestaaer!
 
 6. Dine Fiender gaae tilgrunde,
 Ja, som Avner skal de Onde
 	Hvirvles, veires hen,
 Mens i Alderdommens Dage
 Herlig Kræfterne tiltage
 	Hos din gode Ven!
 
 7. Fiender styrte, før de rave,
 Glade over deres Grave
 	Høre vi dit Ord:
 Som en Palme, som en Geder,
 Rank opgroer og sig udbreder
 	Retviished paa Jord!
 
 8. Om end giennem Dage haarde,
 Blomstre skal i dine Gaarde
 	Hvert et Hjerte-Skud,
 Bære Frugt paa gamle Dage,
 Medens Bjerg og Skov gientage:
 	Eiegod er Gud!


N:Trykt i <I>Nordisk Kirketidende</I>, 1836.

I:grundtvig1837a10
T:Blomstre som en Rosen-Gaard
F:Blomstre som en Rosen-Gaard

 Nr. I/132
 
 1. Blomstre som en Rosen-Gaard
 Skal de Øde Vange,
 Blomstre i et Gylden-Aar,
 Under Fugle-Sange!
 Mødes skal i Straale-Dands
 Libanons og Karmels Glands,
 Sarons Yndigheder!
 
 2. Prises skal fra Strand til Strand
 Jordans Øde Slette,
 Hæders-Krandse trindt om Land
 Skal til den Man flette,
 For med Guddoms-Herlighed
 Der den Høie daled ned,
 Lod sig klart tilsyne.
 
 3. Ryste meer ei noget Knæ!
 Lad ei Hænder synke!
 Skyde hvert udgaaet Træ!
 Glatte sig hver Rynke!
 Reise sig det faldne Mod!
 Rinde let uroligt Blod!
 Frygt og Sorg forsvinde!
 
 4. Herren kommer, Gud med os!
 Troen paa Ham bier!
 Byde vil Han Fienden Trods,
 Som sit Folks Befrier,
 Alt betales paa eet Bret:
 Fienden skeer sin fulde Ret,
 Folket times Naade!
 
 5. Skiæres for den sorte Stær
 Skal da Øine mange,
 Døve Øren fjern og nær
 Høre Fryde-Sange!
 Som en Hind da springer Halt,
 Stammer, som for maalløs gjaldt,
 Løfter klart sin Stemme!
 
 6. Saa i Herrens Helligdom
 Esaias spaa'de,
 Tiden randt og Dagen kom
 Med Guds Lys og Naade,
 Ja, med Guds og Davids Søn,
 Som giør end i Lys og Løn
 Paradis af Ørke!
 
 7. Vidtberømt da gjorde Han
 Jordans øde Slette,
 End til den vi trindt om Land
 Hæders-Krandse flette:
 Der vor Gud, i Bad og Bøn,
 Fandt sin elskelige Søn,
 Favned Ham i Aanden!
 
 8. Da tilgavns fik Blinde Syn,
 Stumsne Røst og Mæle,
 Springe, fare, kan som Lyn
 Nu vanføre Sjæle,
 Hvad engang paa Støv blev seet,
 Tusindfold i Aand er skeet,
 Skeer til Verdens Ende!
 
 9. Ja, vor Frelser og vor Drot,
 Jesus, den Eenbaarne,
 Alting gjorde nyt og godt,
 Selv hos Uomskaarne:
 Aand Han blæser i vort Støv,
 Lydhør bliver da hver Døv,
 Stamihak en Taler!
 
 10. Nys vel syndes Naadens Tid
 Paa vor Jord udrundet,
 Herrens Aand af Mandevid
 Klarlig overvundet;
 Trindt i Kirken, hvor Man saae,
 Daglig gik en Mund i Staa,
 Blev to Øren døve!
 
 11. Mode blev det, trindt paa Jord,
 Herren at fornægte,
 Og af alle Jesu Ord
 Eet kun syndes ægte,
 Eet kun lagt i Sandheds Mund,
 Ordet: om en liden Stund
 Seer Man mig ei længer!
 
 12. Hurtig dog sig vendte Blad,
 Slukket er nu Sorgen,
 Det i hver en Christen Stad
 Aften blev og Morgen,
 Medens vi, som tale end,
 Troed, tvivled, traf igien
 Herrens Aand i Støvet!
 
 13. Ære med vor høie Drot!
 Med Hans Aand tillige!
 Begge de giør Alting godt
 I vort Himme-Rige,
 Døve, selv paa Gravsens Bredd,
 Øren faae at høre med,
 Stumme Læber sjunge!
 
 14. Ja, det store "Hephata"
 Atter kraftig lyder!
 Daglig vort Halleluja
 Stærkere udbryder!
 Halte Been giør sikkre Trin!
 Op sig lukker Sjæl og Sind
 For Guds-Mundens Aande!
 
 15. Høit bebude Gylden-Aar
 Glade Nyaars-Sange!
 Blomstre som en Rosen-Gaard
 Skal de Øde Vange!
 Mødes skal i Straale-Dands
 Libanons og Karmels Glands,
 Sarons Yndigheder!



I:grundtvig1837a11
T:Denne er Dagen, som Herren har gjort!
F:Denne er Dagen, som Herren har gjort!

 Nr. I/134
 
 1. Denne er Dagen, som Herren har gjort!
 Den skal Hans Tjenere fryde,
 Op Han i Dag lukked Himmerigs Port,
 Saa skal hver Søndag det lyde;
 Thi i dens hellige Timer
 Herlig af Graven opstod Guds Ord,
 Naadig fra Himlen Guds Aand nedfoer!
 Veed I nu, hvorfor det kimer?
 
 
 2. Frels da nu, Herre, giv Lykke og Held!
 Værket i Dag er dit eget!
 Lad Millioner Dig takke i Kveld,
 For Du dem har vederkvægetl
 Ja, lad dem prise med Glæde
 Aanden, som taler og trøster frit,
 Folket velsigner i Navnet dit,
 Viser, din Fred er tilstæde!
 
 
 3. Herre, vor Gud, ja besøg os i Glands,
 Hvor i din Kirke vi mødes!
 Tungerne binde dig Krands over Krands,
 Alt som vort Hjerte opglødes!
 Høitiden voxe med Dagen!
 Paaske og Pindse udsprang af Juul,
 Saa lad og Glæden af Tro i Skjul
 Spørge forgæves om Magen!
 
 
 4. Ja, lad saa virke dit Bad og dit Bord,
 Med de indviede Tunger,
 At det kan høres, din Aand og dit Ord
 Er det, som taler og sjunger!
 Lad os det føle og smage:
 Aanden er bedre end Kiød og Blod,
 Herren er liflig og eiegod,
 Christne har kronede Dage!



I:grundtvig1837a12
T:Et Barn er født i Bethlehem
F:Et Barn er født i Bethlehem

Nr. I/163
 
 1. Et Barn er født i Bethlehem,
 	Bethlehem,
 Thi glæde sig Jerusalem!
 	Halleluja, Halleluja!
 
 2. En fattig Jomfru sad i Løn,
 	sad i Løn,
 Og fødte Himlens Konge-Søn!
 	Halleluja, Halleluja!
 
 3. Han lagdes i et Krybbe-Rum,
 	Krybbe-Rum,
 Guds Engle sang med Fryd derom:
 	Halleluja, Halleluja!
 
 4. Og Østens Vise offred der,
 	offred der,
 Guld, Røgelse og Myrrha skiær!
 	Halleluja, Halleluja!
 
 5. Forsvundet er nu al vor Nød,
 	al vor Nød,
 Os er i Dag en Frelser fød!
 	Halleluja, Halleluja!
 
 6. I Kiød og Blod blev Han os lig,
 	Han os lig,
 Og giør os til Guds Børn med sig!
 	Halleluja, Halleluja!
 
 7. Guds kiære Børn vi blev paany,
 	blev paany,
 Skal lege Jul i Himmel-By!
 	Halleluja, Halleluja!
 
 8. Paa Stjerne-Tepper lyseblaae,
 	lyseblaae,
 Skal glade vi til Kirke gaae!
 	Halleluja, Halleluja!
 
 9. Guds Engle der os lære brat,
 	lære brat,
 At sjunge, som de sang inat:
 	Halleluja, Halleluja!
 
 10. Da vorde Engle vi som de,
 	vi som de,
 Gud-Faders Ansigt vi skal see,
 	Halleluja, Halleluja!
 
 11. For Frelser bold og Broder blid,
 	Broder blid,
 Vi synge da til evig Tid:
 	Halleluja, Halleluja!



I:grundtvig1837a13
T:Velkommen igien, Guds Engle smaa
F:Velkommen igien, Guds Engle smaa

 (I/197)
  
 1. Velkommen igien, Guds Engle smaa,
 Fra høie Himmel-Sale,
 Med deilige Solskins-Klæder paa,
 I Jordens Skygge-Dale!
 Trods klingrende Frost godt Aar I spaae
 For Fugl og Sæd i Dvale!
 
 2. Vel mødt, under Sky, paa Kirke-Sti,
 Paa Snee, ved Midnats-Tide,
 Udbære vor Jul ei nænder I,
 Derpaa tør vi vel lide,
 O, ganger dog ej vor Dør forbi,
 Os volder ej den Kvide!
 
 3. Vor Hytte er lav, og saa vor Dør,
 Kun Armod er derinde,
 Men giæstet I har en Hytte før,
 Det drages vi til Minde,
 Er Kruset af Leer, og Kagen tør,
 Deri sig Engle finde!
 
 4. Med venlige Ørne himmelblaa,
 I Vugger og i Senge,
 Vi Puslinger har i hver en Vraa,
 Som Blomster groe i Enge;
 O, synger for dem som Lærker slaae,
 Som hørt de har ei længe!
 
 5. Saa drømme de sødt om Bethlehem,
 Og er det end forblummet,
 De drømme dog Sandt om Barnets Hjem,
 Som laae i Krybbe-Rummet,
 De drømme de lege Jul med dem,
 Hvis Sang de har fornummet!
 
 6. Da vaagne de mildt i Morgen-Gry,
 Og tælle meer ei Timer,
 Da nynne de Jule-Sang paany,
 Der sig med Hjertet rimer,
 Da klinger det sødt fra Morgen-Sky,
 Naar Kirke-Klokken kimer!
 
 7. Da vandre Guds Engle op og ned
 Paa Psalmens Tone-Stige,
 Da siger vor Herre Selv »Guds Fred«
 Til dem, den efterhige,
 Da aabner sig Himlens Borge-Led,
 Da kommer ret Guds Rige!
 
 8. O, maatte vi kun den Glæde see,
 Før vore Øme lukkes!
 Da skal, som en Barne-Moders Vee,
 Vor Smerte sødt bortvugges!
 Vor Fader i Himlen! lad det skee!
 Lad Jule-Sorgen slukkes!



I:grundtvig1837a14
T:Med sin Alabaster-Krukke
U:Palmesøndag
F:Med sin Alabaster-Krukke

 Nr. I/211
  
 1. 
 Med sin Alabaster-Krukke,
 Fuld af Salve dyrebar,
 Hun som maatte skamfuld sukke:
 Herre, ynkes! Herre, spar!
 Kom, med Hjertet sønderknuset,
 Ind i Pharisæer-Huset,
 Hvor tilbords den <I>Rene</I> sad!
 
 2. Synderinden kom med Rødme,
 Krukken brat hun sønderbrød,
 Salven dyrebar med Sødme
 Over Herren hun udgiød,
 Lod og sine Taare-Strømme
 Herrens Fødder oversvømme,
 Tørred med sit Hoved-Haar!
 
 3. 
 I min Barm, som denne Kvinde,
 Hjertet føler Banghed stor,
 Sniger, som den Synderinde,
 Sig til Dig ved Naadens Bord,
 Rødmer, blegner, føler Vaanden,
 Eftergiør det Alt i Aanden,
 Sukker: Herre, ynkes, spar!
 
 4. 
 Som min Gud jeg Dig vil dyrke,
 Som en Soel for mig oprind!
 I min Sjæl er Mulm og Mørke,
 Midnat uden Maane-Skin,
 See dog til mig fra det Høie!
 Speile sig dit Sole-Øie
 I min stille Taare-Flod!
 
 5. 
 Himlen sig til Jorden bukked,
 Dengang Du blev Støvets Søn,
 Bøj Dig nu til Hjerte-Sukket,
 Øre dit til Angers Bøn!
 Dine Fødder jeg med Glæde
 Vil i dine Fodspor væde,
 Tørre med mit Hoved-Haar!
 
 6. 
 For din Røst i Kveld fuldbange,
 Skjulde sig, i Paradis,
 Eva med de Lokker lange,
 Jeg dem giver nu til Priis,
 Mig ei meer jeg vil undskylde,
 Men med al min Konst forgylde
 Korset paa din Konge-Vei!
 
 7. 
 Mine Synder, dine Domme,
 Bundløst Dyb at tænke paa,
 Lad din Naade til dem komme,
 Og i Dybde overgaae,
 Naar af den jeg er oplivet,
 Hun, som Meget er tilgivet,
 Elske vil Dig evig Ømt!
 
 8. 
 Laae Du under Moder-Hjerte,
 Har Du diet Moder-Bryst,
 Kiender Du og Kvindens Smerte,
 Kvinde-Hjertets Liv og Lyst!
 O, <I>Marias</I> Søn, du Bolde,
 Døm mig ei med Læber kolde!
 Skjul mig i din Kiærlighed!

N:Fordanskning af en salme på græsk.


 
I:grundtvig1837a15
T:Herren af Søvne opvaagned, opsprang
F:Herren af Søvne opvaagned, opsprang

 (I/219)
 
 1. Herren af Søvne opvaagned, opsprang,
 Hører du, Helved, vor Morgen-Sang:
 	Christus opstod fra de Døde!
 Op stod nu Gud og Hans Fiender adspredtes,
 Kraften som Vox over Gløderne bredtes!
 	Christus opstod fra de Døde!
 
 2. Denne er Dagen, som Herren har gjort,
 Lover Ham, Christne! Hans Værk er stort,
 	Christus opstod fra de Døde!
 Kirkerne alle velsigne den Milde,
 Drikke med Fryd nu af Israels Kilde,
 	Kilden til Liv fra de Døde!
 
 3. Dandser for Herren! Lovsynger Hans Navn!
 Herlig vor Frelser, med Bod for Savn,
 	Christus opstod fra de Døde!
 Kommer, I Hedninger alle, og kiender
 Saligheds-Veien til Jorderigs Ender:
 	Jesus opstod fra de Døde!
 
 4. Det var for Engle et lysteligt Syn,
 Helvede sprængdes af Himlens Lyn,
 	Christus opstod fra de Døde!
 Da i Hans Spor de saae Dødninge-Hære,
 Alle de raabde: velkommen med Ære,
 	Livs-Aander god fra de Døde!
 
 5. Det er hvert dødeligt Menneskes Fryd
 Det er paa Jorden en himmelsk Lyd:
 	Christus opstod fra de Døde!
 Han i sin Død traadte Døden paa Nakke,
 Hvem der med Naaden vil tage til Takke,
 	Reiser Han op fra de Døde!
 
 6. Derfor Halleluja tusindefold
 Følger det Budskab, fra Old til Old:
 	Christus opstod fra de Døde!
 Og, før Han tog i det Høie sit Sæde,
 Saaed paa Jord Han den evige Glæde:
 	Vi skal opstaae fra de Døde!



I:grundtvig1837a16
T:Hvi er dine Klæder saa røde
F:Hvi er dine Klæder saa røde!

 (I/227)
 
 Hvi er dine Klæder saa røde!
 Det Omkvæd fløi Herren imøde
 Fra alle de himmelske Chor,
 Da Vagten fra Himmelborgs-Tinden
 Ham skued med Rose paa Kinden
 Opfare til Himmels fra Jord!
 
 Hvi er dine Klæder saa røde!
 Saa Englene raabde imØde
 Guds Søn i Hans Menneske-Dragt,
 Da Han, efter endte Storværker,
 Med Legem og Lidelse-Mærker,
 Indgik til den himmelske Pragt!


I:grundtvig1837a17
T:Hil dig, Frelser og Forsoner
F:Hil dig, Frelser og Forsoner!

 (I/232)
 
 1. Hil dig, Frelser og Forsoner!
 Verden Dig med Torne kroner,
 Du det seer, jeg har isinde
 Rosen-Krands om Kors at vinde,
 Giv dertil mig Mod og Held!
 
 2. For Dit Ansigt vil jeg træde,
 Thi jeg troer, Du er tilstæde;
 Jeg tilbeder Dig i Støvet,
 Fordi reen, som Guldet prøvet,
 Du er dog miskundelig!
 
 3. I Dit røde Hav jeg havner,
 Dine Fødder jeg omfavner,
 Thi ei stolt Du mig foragter,
 Mig fra Korsets Træ betragter
 Du med dyb Medlidenhed!
 
 4. Ak, hvor fattig! ak, hvor nøgen!
 Gruelig er med Dig Spøgen!
 Men jeg veed, for det at lide,
 Født Du blev ved Midnats-Tide,
 Selv Du valgde Korsets Skam!
 
 5. Hvad har Dig hos Gud bedrøvet?
 Og hvad elsked Du hos Støvet,
 At Du vilde Alt opgive,
 For at holde os ilive,
 Os Dig at meddele heel?
 
 6. Kiærligheden, Hjerte-Gløden,
 Stærkere var her end Døden,
 Heller giver Du end tager,
 Ene derfor Dig behager
 Korsets Død i vores Sted!
 
 7. Ak! nu føler jeg tilfulde
 Hjertets Haardhed, Hjertets Kulde!
 Hvad udsprang af disse Fjelde,
 Navnet værdt, til at giengælde
 Frelser-Mand, din Kiærlighed?
 
 8. Dog jeg troer, af dine Vunder
 Væld udsprang til stort Vidunder,
 Mægtig til hver Steen at vælte,
 Til lis-Bjerge selv at smelte,
 Til at tvætte Hjertet reent!
 
 9. Derfor beder jeg med Taarer:
 Leede den ind i mine Aarer,
 Floden, som kan Klipper vælte,
 Floden, som kan lis-Bjerg smelte,
 Som kan Blod-Skyld tvætte af!
 
 10. Du, som har Dig selv mig givet,
 Lad i Dig mig elske Livet,
 Saa for Dig kun Hjertet banker,
 Saa kun Du i mine Tanker
 Er den dybe Sammenhæng!
 
 11. Skiøndt jeg maa som Blomsten visne,
 Skiøndt min Haand og Barm maa isne,
 Du, jeg troer, kan det saa mage,
 At jeg Døden ei skal smage,
 Du betalde Syndens Sold!
 
 12. Ja, jeg troer paa Korsets Gaade,
 Giør det, Frelser, af din Naade!
 Staae mig bi, naar Fienden frister!
 Ræk mig Haand, naar øiet brister!
 Siig: vi gaae til Paradis!


I:grundtvig1837a18
T:I Kveld blev der banket paa Helvedes Port
F:I Kveld blev der banket paa Helvedes Port

 (I/243)
  
 1. I Kveld blev der banket paa Helvedes Port,
 Saa dundrer den rullende Torden,
 Herolden var stærk og Hans Budskab fuldstort,
 Thi lyttede Alt underJorden!
 
 2. Fra Himlen jeg melder nu Helvedes Kryb:
 Fra Jorden nedstiger en Kæmpe,
 Han springer i Gry over svælgende Dyb,
 For Graad selv i Helved at dæmpe!
 
 3. Han vandrer paa Gløder som Jomfru paa Gulv,
 Han tramper paa Øgler og Drager,
 Hug-Ormen Han knuser, og Helvedes Ulv
 Han binder, mens Afgrunden brager!
 
 4. Paa Albu sig reiste hver Fange saa brat,
 Det kunde ei Djævle afværge,
 Som Storme de hyled i bælgmørke Nat,
 Og fnøs som ildsprudende Bjerge!
 
 5. Paa Albu sig reiste hver Fange saa brat,
 Ei før blev i Helvede lyttet,
 De lured om Dag og de lured om Nat,
 De ænsed ei Ilddrage-Spyttet!
 
 6. Og Tredie-Dagen, da Hel-Hanen god,
 Og Gienfærd kom alle tilbage,
 Da skinned i Helvede Himmerigs Soel,
 I Drømme slet ingen saae Mage!
 
 7. Som Skyerne hvide med Stjerne-Hob bleg,
 Gik Englene foran den Bolde,
 Og brat som en Soel Han fra Dybet opsteg,
 Med guldrøde Skyer til Skjolde.
 
 8. I Helvede skinned Guds Herligheds Glands,
 Guldfarved de Djævle kulsorte,
 Men Murene revned for Straaler i Dands,
 Af Hængsel fløi Helvedes Porte!
 
 9. Sig reiste de Fanger nu alle paa Stand,
 Men dog kun for dybt at nedknæle,
 Velkommen, velsignet, vor Frelser-Mand!
 Det lød fra utallige Sjæle!
 
 10. Nu "<I>Adam</I>, hvor er du?" blev hørt med en Røst,
 Som Lærkens en Pindsedags-Morgen,
 Da fødtes i Helved den evige Trøst,
 Sin Hel-Sot fik Menneske-Sorgen!
 
 11. Da <I>Eva</I> tog Ordet, gik Frelseren nær,
 Og sagde: min Søn og min Herre!
 Jeg ene det voldte, at vi ligge her,
 For jeg lod mig daare, desværre!
 
 12. Den Slange, som krymper i Flammer sig nu,
 Sig bugted om Kløgt-Træets Grene,
 Den glimred som Guld, og den skiød mig Hu:
 Vi raadte for Verden alene!
 
 13. I raade for Himmel, I raade forJord,
 Saa hvidsled den smigrende Stemme;
 Da blege og blaa vi til Helvede foer,
 Langt andet vi fik at fornemme!
 
 14. Men est Du den Sæd, mig blev lovet til Bod,
 Undfanget og født af en Kvinde,
 Da falder ei Moder omsonst Dig til Fod,
 Forlades Ei grusom herinde!
 
 15. Fra Soel-Øine milde to Taarer nu faldt,
 Og underfuldt var det at skue,
 Med deilige Farver i Krone-Gestalt
 Sig danned om <I>Eva</I> en Bue!
 
 16. Saa kyssed sin Moder Guds Herligheds Glands,
 Til Under for alle de Døde,
 Og op stod, som Dronning, med Regnbue-Krands
 Skiøn <I>Eva</I>, som angred sin Brøde.
 
 17. Titusinde Mile end dybere ned
 Sank Djævle, da <I>Eva</I> sig hæved,
 De turde ei hyle, i Læbe sig beed,
 Og sittred, saa Jorderig bæved!
 
 18. Fra Helvede steg nu den Herre saa bold,
 Ham fulgte saa faver en Skare,
 Som Solen paa Skyer, Han sattes paa Skjold,
 Propheterne alle Ham bare!
 
 19. Triumph blev der nu, hvor kun Graad hørdes før,
 Kun Død sad i Helved bedrøvet,
 Cheruben oplod den forseiglede Dør,
 Skjold-Vagten sig kasted i Støvet!
 
 20. Saa herlig opstod paa den tredie Dag
 Vor Frelser, uskyldig korsfæstet,
 Thi er det paa Jord nu en Sagligheds-Sag:
 Guds Søn haver Helvede giæstet!
 


I:grundtvig1837a19
T:O, Du Guds Lam
F:O, Du Guds Lam

(I/259)

 O, Du Guds Lam!
 Med Korsets Skam,
 Du bar al Verdens Synder,
 Derfra al Trøst begynder;
 Miskundelig,
 Forbarm Du Dig!
 
 O, Du Guds Lam!
 Med Korsets Skam,
 Du bar al Verdens Synder,
 Dermed al Fred begynder;
 Af Kiærlighed
 Giv os din Fred!
 
 O, Du Guds Lam!
 Med Korsets Skam,
 Du bar al Verdens Synder,
 Derfra vor Liv begynder;
 Vor Død til Trods,
 Opliv Du os!


I:grundtvig1837a20
T:Gak under Jesu Kors at staae
F:Gak under Jesu Kors at staae

Nr. I/274
 
 1. Gak under Jesu Kors at staae,
 O kiære Sjæl, og med Attraa
 Vogt paa hans Læber, og giv Magt
 Hvert Ord, han har til Afsked sagt!
 
 2. Med naglet Haand og naglet Fod,
 Fra Korsets Træ min Jesus lod
 Fremklinge Naadens fulde Røst,
 Mig og enhver til Liv og Trøst!
 
 3. Han først for sine Fiender bad:
 Tilgiv dem, Fader, og forlad!
 Thi hvad de giør, det veed de ei,
 Gaa blinde paa den brede Vei.
 
 4. O Jesus! beed du og for mig!
 Thi om ej fiendsk, dog skrøbelig
 Jeg er i alt mit Syn og Værk,
 Kun ved din Bøn jeg bliver stærk.
 
 5. Dernæst han til sin Moder saae,
 Hvor jammerfuld hun monne staae,
 Som stødt igiennem Siæl og Liv
 Med Dommer-Sværd og Offer-Kniv!
 
 6. En anden Søn han hende gav
 Til Lindring, Trøst og Støttestav:
 Johannes! tag dig hendes Sag,
 Som Moders, an, fra denne Dag!
 
 7. Om jeg, min Frelser! og skaf staae,
 Forladt, forhadt, med Korset paa,
 Ja, venneløs, som Moder din,
 Send et Gudsbarn til Støtte min!
 
 8. Den Røver, som sin Synd fortrød,
 Og trøsted sig ved Christi Død,
 Sin Miskundhed til evig Priis,
 Han fast tilsagde Paradis!
 
 9. Lad Jesus, mig i Dødens Stund
 Og høre af din egen Mund:
 Idag du være skal med mig
 I Paradis, i Himmerig!
 
 10. Det fjerde Ord var frygteligt,
 Og aldrig hørde Himlen sligt:
 Min Gud! min Gud! hvi haver Du
 I denne Nød forladt mig nu!
 
 11. O Frelser, du, i Nød og Nat,
 Blev af din Fader saa forladt,
 Kun for at vi, trods Synd og Død,
 Skal hvile i din Faders Skiød!
 
 12. Al Verdens Synd bar det Guds Lam
 Guds Vredes Ild fortæred ham:
 Mig tørster, sagde han, og fik
 Til Lædskelse en Malurt-Drik!
 
 13. Saa tømde du, med bredfuldt Maal!
 O	Frelser min, den bittre Skaal!
 Men derfor Kalken liflig sød
 Skal kvæge mig i Liv og Død!
 
 14. Han sagde mildt: det er fuldbragt!
 Et bedre Ord blev aldrig sagt,
 Nu aaben staaer mig Himlens Port,
 For mig har Jesus fyldestgjort!
 
 15. Det sidste Suk, min Freiser gav,
 Det aanded Liv, trods Død og Grav
 Han sagde: Fader! i din Haand
 Befaler jeg min Sjæl og Aand!
 
 16. Det Afskeds-Ord sig trænge ind
 Dybt i mit Hjerte, Sjæl og Sind,
 Og blive saa det sidste Ord,
 Jeg tale skal paa denne Jord!



I:grundtvig1837a21
T:Tag det sorte Kors fra Graven
F:Tag det sorte Kors fra Graven!

 (I/302)
  
 1. Tag det sorte Kors fra Graven!
 Plant en Lilje, hvor det stod!
 Ved hvert Skridt i Dødning-Haven
 Blomster spire for vor Fod!
 Engle-Vinger paa vor Grav,
 For den brudte Vandrings-Stav!
 Palme-Fugl for Aske-Krukke!
 Fryde-Sang for hule Sukke!
 
 
 2. Solen sortned, da Han blegned,
 Som os kiøbde med Sit Blod,
 Graven lyste, Mørket segned,
 Da forklaret Han opstod;
 Ton, vor Lovsang, høit i Sky,
 Sødt i Paaske-Morgengry:
 Jesus Christus er opstanden!
 Evig lever Guddoms-Manden!
 
 
 3. See Maria Magdalene!
 Hænder nys hun vred i Gru,
 Sukked til at røre Stene:
 Hvor, ak, hvor er Herren nu?
 See, af Øiets Taare-Flod
 Morgen-Solen mildt opstod!
 I den Grav, hvor Han har hvilet,
 Hun har fundet Engle-Smilet!
 
 
 4. Brister, alle Helgen-Grave!
 Herrens Røst, i Dæmring sval,
 Lyder i de Dødes Have,
 Skaber Lys i Skygge-Dal!
 Herren kalder, men ei nu:
 Synder! Adam! hvor er Du?
 Sødt det toner, Engle tie:
 Her er Frelseren, Marie!
 
 
 5. Ja, Han er her, Guddoms-Manden!
 Sprængte er nu Dødens Baand!
 Han er visselig opstanden,
 Hvert Hans Ord er Liv og Aand!
 Bod vi fik for alle Savn;
 Staaer nu op i Jesu Navn,
 Alle Herrens Dvale-Døde,
 Med den gyldne Morgenrøde!
 
 
 6. Stander op, og seer Guds Finger
 I den klare Vidne-Krands!
 Iler did paa Ørne-Vinger,
 Hvor Han straaler i Sin Glands!
 Iler did i Herrens Fjed,
 Hvor Han os beredte Sted,
 Hvor sig aabner i det Høie,
 Himlens Dyb for Støvets Øie!
 
 
 7. Jord, som af din Vinter-Dvale
 Vaagner i den milde Vaar!
 Nu du aarlig skal afmale
 Dine Barne-Hjerters Kaar,
 I din Kjortel lysegrøn,
 Virket, som vort Haab, i Løn,
 Med din Duft, hvor Roser vrimle,
 Med din Røst, hvor Lærker himle!
 
 



I:grundtvig1837a22
T:Kom, o Hellig-Aand, kom brat
F:Kom, o Hellig-Aand, kom brat!

 Nr. I/347
 
 1. Kom, o Hellig-Aand, kom brat!
 Giennembryd den mørke Nat
 Med Guds Morgen-Røde!
 I vort Hjerte Lærke-Slag
 Hilse Herrens klare Dag!
 Vore Tunger gløde!
 
 2. Sjæle-Sørger allerbedst!
 Hjerte-Kamrets ædle Giæst!
 Vær hos os tilstæde
 Med Guds Fred i Storm og Strid,
 Evig Trøst i Trængsels Tid!
 Sluk vor Sorg med Glæde!
 
 3. Saligheden, Tvivl til Trods,
 Giør indlysende for os,
 Som ved Aand os trøste,
 Føle dybt, at uden Dig
 Tomt er Alt paa Jorderig,
 Avner kun at høste.
 
 4. Styrk og bøi os med din Arm!
 Giør den kolde Kundskab varm!
 Dæmp og Luer vilde!
 Rens os med dit Hjerte-Suk!
 Lædsk os med din Morgen-Dugg:
 Vemods-Taarer milde!
 
 5. Lad for os, som paa Dig troe,
 Livets Blomster overgroe
 Gravens mørke Tilje;
 Og ved Kirke-Gaardens Port
 Vift fra os hver Skygge sort
 Med din hvide Lilje!



I:grundtvig1837a23
T:Paa Jerusalem det Ny
F:Paa Jerusalem det Ny
 
 (I/349)
 
 1. Paa Jerusalem det Ny,
 Paa den store Konges By,
 Lad os alle bygge,
 Med Guds Aand og med Guds Søn,
 Under Sang og Suk og Bøn,
 I Guds Vingers Skygge!
 
 2. Stadens Grundvold fast og reen,
 Kirkens Hoved-Hjørnesteen,
 Prise vi saa gierne,
 Det er Herren Jesus Christ,
 Som urokket staaer forvist,
 Falder end hver Stjerne!
 
 3. Baade Sandhed, Liv og Vej,
 Steendød er een Grundvold ei,
 Dødt vil den ei bære,
 Huus af Syll, som Træ af Rod,
 Og af Væld den klare Flod,
 Voxer op med Ære!
 
 4. Marmor godt har Kongen kiøbt,
 Huset staaer, som det var støbt,
 Liv og Aand er Balken,
 Trængsler gaae for Rasp og Fiil,
 Blanke-Tøi er Engle-Smiil,
 Alt forener Kalken!
 
 5. Konge-Staden underfuld
 Brolagt er med røden Guld,
 Som et Speil at skue,
 Trindt sig snoer foruden Meen
 Mur af Guld og Ædelsteen,
 Perle-Port og Bue!
 
 6. Sammen stemme Mur og By
 Til med Tone-Flugt i Sky
 Skaberen at love,
 Strenge-Leg og Orgel-Klang
 Sammensmelte her med Sang
 Fra al Jordens Skove!
 
 7. Lad det kiendes, Herre god!
 Huset her staaer saa i Fod
 Paa den sande Klippe!
 Leve lad dets Blomster-Krands,
 Straale lad det i din Glands!
 Aldrig lad det glippe!
 
 8. Regn os til dit Venne-Lag,
 Under vort det ringe Tag
 Værdiges at træde!
 Hør vor Bøn og hør vor Sang!
 Giv "din Fred" sin rette Klang,
 Os vor Herres Glæde!



I:grundtvig1837a24
T:Du, som gaaer ud fra den levende Gud
F:Du, som gaaer ud fra den levende Gud

 Nr. I/360
 
 1. Du, som gaaer ud fra den levende Gud,
 Aandernes Aand i det Høie!
 Menneskens Kiøn mod Guds eenbaarne Søn
 Stridende staaer Dig for øie,
 Men for din Naade, o bliv dog her!
 Natten er skummel og den er nær!
 
 2. Tunger af Ild, og dog Prædiken mild,
 Giv dem, Du salver og sender!
 Saligheds Ord, i Apostlernes Spor,
 Vandre til Jorderigs Ender,
 Saa ingen Menneske-Fod har rørt
 Pletten, hvor ikke dets Røst blev hørt!
 
 3. Glæde og Lys med dem komme tilbyes,
 Blomstre lad Muld, hvor de træde!
 SÉyrke og Mod bringe Svaghed paa Fod!
 Trøst finde Alle som græde!
 Ved Evangeliets milde Røst
 Miskundhed vaagne i hvert et Bryst!
 
 4. Skin over Vang, som en Morgen med Sang,
 Morgen i Mai naar det grønnes!
 Lifligheds Magt giøre Dorskhed opvakt,
 Saa paa Guds Naade der skiønnes!
 Tonerne dybe i Gry og Kveld
 Røre selv Hjertet, saa haardt som Fjeld!
 
 5. Pindselig Daab, til Guds Herligheds Haab,
 Folkefærd alle gienføde!
 Tale og Skrift om vor Frelsers Bedrift
 Blomstre som Roserne røde!
 Livstræet skyde af Korsets Rod!
 Smage lad Alle, vor Drot er god!
 
 6. Saligheds Fryd, for Gienløserens Dyd,
 Times lad Mennesker alle!
 Faderens Raad og den Hellig-Aands Daad
 Sammen i Frelseren falde!
 Saa af det Hele, som Gud har skabt,
 Gaaer kun Fortabelsens Æt fortabt!
 


I:grundtvig1837a25
T:Jesus Christus har afvendt Verdens Lyn
F:Jesus Christus har afvendt

 (I/384)
 
 1. Jesus Christus har afvendt
 Vredens Lyn, af Synden tændt,
 Korset, farvet med Hans Blod,
 Er en Torden-Leder god!
 
 2.	For at i al Evighed
 Os kan hjelpe hvad Han leed,
 Skiænker Han med Brød og Viin
 Ved sit Bord os Manddom sin!
 
 3.	Naar du gaaer til Herrens Bord,
 Husk da paa Sanct Povels Ord,
 At hvo did uværdig kom,
 Aad og drak sig selv til Dom!
 
 4.	Offre saa Gud-Fader Priis,
 For det lukte Paradis
 Han, som er alene god,
 Dig miskundelig oplod!
 
 5.	Troe saa uden Tvivl og Skrømt:
 Sønnen elsked dig saa ømt,
 At for dig sin Aand opgav
 Han paa Kors og sank i Grav!
 
 6.	Føl, det gjordes hardt behov,
 For din Sjæl var Fiendens Rov!
 Thi til Læge trænger kun
 Farlig Syg, ej Frisk og Sund!
 
 7.	Synes om dig selv du godt,
 Driv da ei med Frelsen Spot,
 Bliv fra Ham, Hvis Hu jo staaer
 Kun til de fortabte Faar!
 
 8.	Troe da, du er Et af dem,
 Ønsk dig til din Hyrde hjem
 Og bekiend den Hyrde god,
 Som dig kiøbde med sit Blod!
 
 9.	Da er du en værdig Giæst
 Ved den store Offer-Fest,
 Kræfter, som kan trodse Død,
 Faaer du da af Livets Brød!
 
 10. Kiærlighed du drikker ind,
 Herren lig i Sjæl og Sind,
 Sætter, naar din Frelser vil,
 Gierne for Ham Livet til.



I:grundtvig1837a26
T:Talsmand! som paa Jorderige
F:Talsmand! som paa Jorderige

 (I/393)
  
 1. Talsmand! som paa Jorderige
 Med et Suk kan Alt udsige,
 Hvad vi evig trænge til,
 I et Kys kan Alt udtrykke,
 Hvad for evig giør vor Lykke,
 Du, som kan Alt, hvad Du vil!
 Værdiges til os at dale,
 Om Guds Storværk med os tale
 Paa vort jævne Moders-Maal!
 
 2. Kun hvad Du har seet, Du maler,
 O vær Du vor store taler,
 Kiærligheds og Sandheds Aand!
 Du, som skiænker hvad Du nævner,
 Giør os, trods de svage Evner,
 Visere end Salomon:
 Visere til Daad at Øve,
 Visere til Aande-Prøve,
 Visere til Salighed!
 
 3. Sjæle-Sørger fra det Høie!
 Hold med os et vaagent Øie,
 Vogt de Smaa for Falk og Høg!
 Væk de Dorske, styrk de Svage,
 Tugt de Trygge, fryd de Spage,
 Giør os daglig Huus-Besøg!
 Dan vort Hjerte, løs vor Tunge,
 Saa vi bede, saa vi sjunge
 Yndelig i Jesu Navn!
 
 4. Trøster over Alt, som truer,
 Alt, hvorfor vort Hjerte gruer,
 Trøster over alle Tab!
 Skiænk os, skiøndt vi boe paa Sletten,
 I det Høie Indføds-Retten,
 I Guds Rige Borgerskab,
 Saa, naar Man os vil forjage,
 Glade vi herfra kan drage
 Did, hvor vi har evig Fred!
 
 5. Store, himmelske Ledsager,
 Som for Støvet Dig umager
 Giennem Ild Og giennem Vand!
 Før os, bøiet, liljehaandet,
 Som de Smaa i Lede-Baandet,
 Til Forjættelsernes Land,
 Saa os altid Kronen blinker
 Skiønt imøde, yndig vinker,
 Giør selv Dødning-Dandsen let!

I:grundtvigandresalmera17
T:Høst-Sang
F:Nu falmer Skoven trindt om Land

 1. Nu falmer Skoven trindt om Land,
 	Og Fuglestemmen daler;
 Nu Storken flyver over Strand,
 	Ham følge muntre Svaler.
 
 2. Hvor Marken Bølged' nys som Guld
 	Med Ax og Vipper bolde,
 Der seer man nu kun sorten Muld
 	Og Stubbene de golde.
 
 3. Men i vor Lade, paa vor Lo,
 	Der har vi nu Guds Gaver;
 Der Virksomhed og Velstand groe
 	I tøndemaal af Traver.
 
 4. Og han, som voxe lod paa Jord
 	Med Skoven Ax og Vipper,
 Han bliver hos os med sit Ord,
 	Det Ord, som aldrig glipper.
 
 5. Ham takke Alle vi med Sang
 	For Alt, hvad han har givet:
 For hvad han voxe lod i Vang,
 	For Ordet og for Livet.
 
 6. Da over os det hele Aar
 	Sin Fred han lyser gjerne;
 Og efter Vinter kommer Vaar
 	Med Sommer, Korn og Kjerne.
 
 7. Og naar engang, paa Herrens Bud,
 	Vort Timeglas udrinder,
 En evig Sommer hos vor Gud
 	I Paradiis vi finder!
 
 8. Da høste vi, som Fugle nu,
 	Der ikke saae og pløie;
 Da komme aldrig meer ihu
 	Vi Jordens Strid og Møic.
 
 9. For Høsten her og Høsten hist
 	Vor Gud skee Lov og Ære,
 Som ved Vorherre Jesum Christ
 	Vor Fader vilde være.
 
 10. Hans Aand, som Alting kan og veed,
 	I disse korte Dage,
 Med Tro og Haab og Kjærlighed
 	Til Himlen os ledsage!

N:Udgivet som enkelttryk under titlen »Høst-Sang for Maibølle Menighed«, 1844.
