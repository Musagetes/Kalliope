VQ:korrektur1

I:grundtvigjulesalmera0
T:Et Barn er født i Bethlehem
F:Et Barn er født i Bethlehem

<I>(Ny Bearbeidelse af vor gamle Jule-Sang, oprindelig paa Munke-Latin: Puer, natus in Bethlehem)</I>
 
Et Barn er født i Bethlehem,
Bethlehem,
Thi glæde sig Jerusalem!
Halleluja, Halleluja!
 
En fattig Jomfru sad i Løn,
sad i Løn,
Og fødte Himlens Konge-Søn!
Halleluja, Halleluja!
 
Han lagdes i et Krybbe-Rum,
Krybbe-Rum,
Guds Engle sang med Fryd derom:
Halleluja, Halleluja!

Og Østens Vise offred der,
offred der
Guld, Røgelse og Myrra skiær,
Halleluja, Halleluja!

Forvundet er nu al vor Nød,
al vor nød,
Os er i Dag en Frelser fød!
Halleluja! Halleluja!
 
I Kiød og Blod blev han os lig,
Han os lig,
Og giør os til Guds Børn med sig!
Halleluja, Halleluja!

Guds kiære Børn vi blev paany,
blev paany,
Skal lege Jul i Himmel-By!
Halleluja, Halleluja!
 
Paa Stjerne-Tepper lyseblaa,
lyseblaa,
skal blade vi til Kirke gaae,
Halleluja, Halleluja!
 
Guds Engle der os lære brat,
lære brat,
At sjunge, som de sang inat:
Halleluja, Halleluja!

Da vorde Engle vi som de,
vi som de,
Gud-Faders Ansigt vi skal see,
Halleluja, Halleluja!
 
O, Gud skee Lov til evig Tid,
evig Tid,
For Frelser bold og Broder blid!
Halleluja, Halleluja!
 

I:grundtvigjulesalmera1
T:Et lidet Barn saa lystelig
F:Et lidet Barn saa lystelig

<I>(Luthers Vers "Ein Kindelein so löbelich.")</I>
 

Et lidet Barn saa lystelig
Er født for os paa Jorden
Af Moder-Mø saa yndelig,
Han er vor Frelser vorden!
Var ei den Søn af Jomfru reen,
Vi gik forloren, hver og Een,
Paa ham alt Haab vi grunde!
O søde Herre <I>Jesus</I> Christ!
Du, som er Gud og Mand forvist!
O fri os fra den Onde!
 

I:grundtvigjulesalmera2
T:Lad det klinge sødt i Sky
F:Lad det klinge sødt i Sky

(Efter det Latinske Jule-Vers "Resonet in laudibus")
 
Lad det klinge sødt i Sky:
Længe leve Kongeny,
Zions Konge, barnebly!
Nu er skeet til Jordens Held
Hvad os meldte Gabriel!
Eia, Eia!
Født er Herren af en Mø!
Vi ei fødes til at døe!
Gud med os, Immanuel!
 
Synger med os alle Smaa!
Børn i Vugge, stammer paa
Hvad selv Engle knap forstaae!
Nu er skeet til Jordens Held
Hvad os meldte Gabriel!
Eia, Eia!
Født er Herren af en Mø!
Vi ei fødes til at døe!
Gud med os, Immanuel!

Lad det spørges trindt om Land:
Født er os en Frelser-Mand,
<I>Jesus Christus</I> hedder han!
Nu er skeet til Jordens Held
Hvad os meldte Gabriel!
Eia, Eia!
Født er Herren af en Mø!
Vi ei fødes til at døe!
Gud med os, Immanuel!
 

I:grundtvigjulesalmera3
T:En sød og liflig Klang
F:En sød og liflig Klang

<I>(Efter den Tydsk-Latinske Jule-Sang "In dulci jubilo, un singet und seyd froh")</I>
 
En sød og liflig Klang
Er i vor Jule-Sang,
Vor Trøst og Hjelp i Nøden,
Vor Gud med Frelser-Navn,
Med Glands som Morgen-Røden,
Er i vor Moders Favn,
Os Smaa til evigt Gavn!
 
O lille <I>Jesus </I>min:
Saa faver og saa fiin!
Om dig Guds Engle kvæde
I Himlen Dag og Nat,
Vær du min Lyst og Glæde!
Vær du mit Hjertes Skat!
Saa faaer jeg Kronen fat!
 
O store Kiærlighed,
At du kom til os ned!
Vi var jo reent fortabte,
Ved Fald og slem Udyd,
Nu sender Han, os skabde,
Os Fred med Engle-Lyd!
O, det er Hjertens-Fryd!
 
O, hvor er Glæden sand?
I <I>Jesu</I> Fædreland,
Hvor Engle-Skarer mange
Ophøie Gud især
Med glade Takke-Sange,
For Han de Smaa har kiær!
O, var vi alle der!
 

I:grundtvigjulesalmera4
T:Nu kom her Bud fra Engle-Kor
F:Nu kom her Bud fra Engle-Kor

<I>(Kingos, med samme Begyndelse, forandret)</I>
 

Nu kom her Bud fra Engle-Kor,
Opgangen vil nedstige,
Guds Søn, som i det Høie boer,
Sin kiære Faders Lige,
Vor Skabning sig vil tage paa,
Og som de Smaa
Besøge Jorde-Rige!

Til Nazareth det Bud udgaaer,
Som Gud sin Engel byder,
En Jomfru der en Hilsen faaer,
Vidunderlig den lyder:
Som Lyn indtræder Gabriel,
Med et Hilsæl,
Som skrækker, skiøndt det fryder!
 
Velsignede af <I>Evas</I> Kiøn!
Gud seer til dig i Naade,
Du føde skal Hans egen Søn,
Alt Adams Kiøn til Baade,
Og sidde dog i Jomfru-Bur
Fuldreen og pur,
Det er en himmelsk Gaade!

Udgrunde kan ei Støv Guds Spor,
Begriber ei Hans Vælde,
Dog aldrig glippe skal Guds Ord,
Men evig gaae og giælde,
Guds Søn vil hvile i din Favn,
Med <I>Jesus</I>-Navn,
Det har jeg dig at melde!

Den Hellig-Aand dig vier ind,
Med Kraften fra det Høie,
Med Rose rød paa Lilje-Kind,
Og Soel-Glands i det Høie;
Guds Søn og din, med Septer godt,
Er evig Drot,
Sig Engle for ham bøie.

O søde Gud! din Høire-Haand,
Mit Hjerte overskygge,
Et Tempel der den Hellig-Aand
Lade sig opbygge,
Saa aandelig undfanges kan,
som Gud og Mand,
Min Frelser, mig til Lykke!

Ja, lad din Himmel hos mig her
I Aandens Kraft begynde,
Saa Hjertet taber sin Begiær
Til med mit Kiød at synde!
Min Sjæl, en Barne-Engel lig,
Til Himmerig
Saa frydelig sig skynde!
 
N:Korrektur 10-4-2001.

I:grundtvigjulesalmera5
T:Søde Jesus, Davids Rod
F:Søde Jesus, Davids Rod

<I>(Taget af Kingos "Store Gud og Frelsermand" med  lidt forandring.)</I>
 
Søde Jesus, Davids Rod!
Kæmpestærk og Barnegod!
Kongesøn fra Englehjem!
Frelser født i Bethlehem!
Du, som giver Nytaar bedst!
Kom herind og vær vor Giæst!
Giør en liflig Jule-Fest!
 
I:grundtvigjulesalmera6
T:Det kimer nu til Jule-Fest
F:Det kimer nu til Jule-Fest

<I>(Jule-Sang fra 1817, efter Luther, forkortet)</I>
 
Det kimer nu til Jule-Fest,
Det kimer for den høie Giæst,
Som steg til lave Hytter ned,
Med Nytaars-Gaver: Fryd og Fred!
 
O, kommer med til Davids By,
Hvor Engle kvæde høit i Sky!
Og følger med paa Marken ud,
Hvor Hyrder høre Nyt fra Gud!

See hist i Lysets Klædebon
Blandt Hytte-Børn en Himmel-Aand!
Hør Paradisets Nattergal
Slaae Jubel-Slag i Graadens Dal

Hvor Rachel græd for sine Smaa,
Det klinger nu, som Orgler gaae:
Vær glad i Gud og græd ei saa!
De Døde skal igien opstaae!
 
Hvor David gik i Ungdoms Aar
Som salvet Drot og vogted Faar,
Der aabenbares Hyrder nu
Hvad Aanden David skiød i Hu!
 
Ved Natte-Tid i Hyrde-Lag
Forkynde Engle Herrens Dag;
Hør efter, hør, og føl i Bryst,
Nu Støvet skal faae Engle-Røst!

O, hør den store Glædes Tolk
Med Jule-Salmen til Guds Folk!
I Bethlehem, i Davids By,
Giør Naade-Solen Morgen-Gry!
 
I Bethlehem er <I>Christus</I> fød,
Til Frelser-Mand fra Synd og Død!
Nu kom den store Løvsals-Fest,
Nu blev <I>Jehovah</I> Hyttens Giæst!

I Vadmel svøbt, i Krybbe lagt,
Er han, som giver Lys til Dragt!
O, ton fra Himmel, ton fra Jord
Halleluja i fulde Kor!
 
Her prises af Ufaldnes Chor
Guds Naade mod den faldne Jord;
Den Synder, som vil tie her,
Ei Naaden er, men Dommen værd!

O, vær velkommen, ædle Giæst!
Fra Himlen høit du kommen est!
Giv selv min tak en værdig Tolk,
Du Naade-Soel for Gravens Folk!

O Rigmands Søn af Evighed!
Hvor komst du fattig dog herned,
For mig utro, giældbundne Svend
At gøre hovedrig igien!

Al Verden, nok saa vid og lang,
Til Vugge var jo dig for trang,
For ringe, om med Guld tilredt,
og perlestukket, silkebredt!
 
Men for af Smaat at giøre Stort,
Af Stort du her saa Lidt har gjort,
I Krybbe lagt, i Klude svøbt,
En Himmel-Seng du mig har kiøbt!
 
Velan, min Sjæl, saa væru glad,
Og hold din Jul i Davids Stad!
Ja, priis din Gud i allen Stund
Med liflig Sang af Hjertens Grund!

O, fryd dig, Mark, syng høit, du Skov!
I Muldet gaaer nu Herrens Plov,
Og selv Han lægger Sæd i Jord
Til Himmel-Brød paa Alter-Bord!
 
Ja, sjunge hver, som stamme kan:
Nu tændtes Lys i Skyggers Land,
Og ret som Midnats-Hanen goel,
Blev Jakobs Stjerne til en Soel!

Nu kom han, Patriarkers Haab,
Med Nytaars-Sang og Himmel-Daab,
Og Barnet tyder nu i Vang
Hvad <I>David</I> dunkelt saa og sang!

Kom <I>Jesus</I>! vær vor Hytte-Giæst!
Hold selv i os din Jule-Fest!
Da skal med Davids Harpe-Klang
Dig takke høit vor Nyaars-Sang!

N:Korrektur 10-4-2001 og 16-4-2001.

I:grundtvigjulesalmera7
T:Velkommen igien, Guds Engle smaa
F:Velkommen igien, Guds Engle smaa

Velkommen igien, Guds Engle smaa,
Fra høie Himmel-Sale,
Med deilige Solskins-Klæder paa,
I Jordens Skygge-Dale!
Trods klingrende Frost godt Aar i spaae
For Fugl og Sæd i Dvale!

Velmødt under Sky paa Kirke-Sti,
Paa Sne ved Midnats-Tide!
Udbære vor Jul ei nænner I,
Derpaa tør godt vi lide,
O, ganger dog ei vor Dør forbi,
Os volder ei den Kvide!
 
Vor Hytte er lav og saa vor Dør,
Kun Armod er herinde,
Men giæstet I har en Hytte før,
Det drages vi til Minde,
Er Kruset af Leer og Kagen tør,
Deri sig Engle finde!

Med venlige Øine himmelblaa,
I Vugger og i Senge,
Vi Rollinger har i hver en Vraa,
Som Blomster groe i Enge;
O, synger for dem, som Lærker slaae,
Som hørt de har ei længe!

Saa drømme de sødt om <I>Bethlehem,</I>
Og er det end forblummet,
De drømme dog sandt om Barnets Hjem,
Som laae i Krybbe-Rummet,
I Drømme de lege Jul med dem,
Hvis Sang de har fornummet!

Da vaagne de mildt i Morgen-Gry
Og tælle meer ei Timer,
Da nynne de Jule-Sang paany,
Der sig med Hjertet rimer,
Da klinger det sødt i høien Sky,
Naar Jule-Klokken kimer!
 
Da vandre Guds Engle op og ned
Paa Psalmens Tone-Stige,
Da siger Vorherre selv "Guds Fred"
Til dem, den efterhige,
Da aabner sig Himlens Borge-Led,
Da kommer ret Guds Rige!

O, maatte vi kun den glæde see,
Før vore Øine lukkes!
Da skal, som en Barne-Moders Vee,
Vor Smerte sødt bortvugges!
Vor Fader i Himlen, lad det skee!
Lad Jule-Sorgen slukkes!
 
