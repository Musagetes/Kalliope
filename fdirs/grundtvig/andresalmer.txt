VK:salme
 
I:grundtvigandresalmera0
T:Lovsang
F:Alt hvad som Fuglevinger fik

(IV/224)
 
 1. Alt hvad som Fuglevinger fik,
 Alt hvad som efter Fugle-Skik
 Med Sanglyd drager Aande,
 Lovsynge Gud, for Han er god,
 Og i sin Naade raader Bod
 Paa Støvets Vee og Vaande!
 
 2. Min Sjæl, du har af alt paa Jord
 I Tanken og din Tunges Ord
 De allerbedste Vinger,
 Og friest er dit Aandefang,
 Naar dybt du drager det i Sang,
 Saa højt i Sky det klinger.
 
 3. Hvad er vel og paa Jorderig,
 Der sammenlignes kan med dig
 I Trangen til Guds Naade?
 Og det var dig, den ledte om,
 Da med Vorherre hid den kom
 Paa underligste Maade.
 
 4. Saa vaagn da op, min Sjæl, bryd ud
 Med Lovsangs røst og priis din Gud,
 Din Skaber og Gienløser,
 Som saae til os i Naade ned,
 Og over os sin Kiærlighed
 Med Trøsteren udøser!
 
 5. Og siig det til hver Fugl paa Jord,
 Og sug til alle Engle-Kor,
 Hvis Sang livsaligst klinger,
 At du med dem i Væddestrid
 Vil	prise Gud til evig Tid
 For Aande, Røst og Vinger!
 
 

I:grundtvigandresalmera1
T:At sige Verden ret Farvel
F:At sige Verden ret Farvel
 
 (IV/95)
  
 1. At sige Verden ret Farvel,
 I Livets Gry og Livets Kveld
 Er lige tungt at nemme,
 Det lærdes aldrig her paa Jord,
 Var, Jesus! ei du i dit Ord
 Hos os, som du er hjemme!
 
 2. Hvor tit hos dig end Trøst jeg fandt,
 Naar Hjertet skjalv og Graaden randt,
 Og Verdens Bølger bruste,
 Ved Støvet hænger dog min Sjæl,
 Og Slangen bider i min Hæl,
 Skjøndt du dens Hoved knuste!
 
 3. O Jesus, Herre, Broder sød!
 Du kiender bedst den bittre Død,
 Du har den overvundet;
 Vor Skabning grant og kiender du,
 Veed godt, vi alle seer med Gru
 Vort Timeglas udrundet!
 
 4. O, kom du, som engang jeg veed,
 Du i din Faders Herlighed
 Skal klart dig aabenbare;
 Var det i Gry, var det i Kveld,
 Jeg skymlte mig, med kort Farvel,
 I Sky til dig at fare!
 
 5. Men kommer Døden førend du,
 Kom da iløn, og kom ihu,
 Hvor mørkt der er i Graven!
 Omstraal mig, saa jeg glemmer den!
 Salv Øiet paa din syge Ven,
 Saa jeg kan see Guds-Haven!
 
 6. Kom i den sidste Nattevagt,
 I en af mine Kiæres Dragt,
 Og sæt dig ved min Side!
 Og tal med mig, som Ven med Ven,
 Om, hvor vi snart skal sees igien,
 Og glemme al vor Kvide!
 
 7. Kom, som du vil! jeg veed det vist,
 Du selv har sagt, at her og hist
 Du kiendes vil paa røsten;
 Den Røst, hvorved, trods Verdens Larm,
 Os Hjertet brænde kan i Barm,
 Og smelte hen i Trøsten!
 
 8. O lad mig, i min sidste Stund,
 Det høre af din egen Mund,
 Som Aand og Liv kan tale,
 Hvor rart der er i Himmerig,
 Og at du Stol har sat til mig
 I dine lyse Sale!
 
 9. Før Døden, med sin Iistap-Haand,
 Giør Skiel imellem Støv og Aand,
 Bortvifter Hjertets Varme,
 Indslumre skal jeg da med Lyst,
 Som Barnet ved sin Moders Bryst,
 I dine Frelser-Arme!
  

I:grundtvigandresalmera2
T:Christ stod op af Døde
F:Christ stod op af Døde

 (IV/122)
   
 1. Christ stod op af Døde,
 I Paaske Morgenrøde!
 Thi synger lydt og sjæleglad
 Hans Menighed i allen Stad:
 Ære være Gud i det Høie!
 
 2. Christ stod op af Døde!
 Afsonet er vor Brøde!
 Thi synger lydt og sjæleglad
 Hans Menighed i allen Stad:
 Ære være Gud i det Høie!
 
 3. Christ stod op af Døde!
 I Himlen vi ham møde!
 Thi synger lydt og sjæleglad
 Hans Menighed i allen Stad:
 Ære være Gud i det Høie!


I:grundtvigandresalmera3
T:De Levendes Land
F:Jeg kiender et Land

 (III/86)
 
 1. Jeg kiender et Land,
 Hvor Haaret ei graaner og Tid har ei Tand,
 Hvor Solen ei brænder og Bølgen ei slaaer,
 Hvor Høsten omfavner den blomstrende Vaar,
 Hvor Aften og Morgen gaae altid i Dands
 	Med Middagens Glands!
 
 2. O! deilige Land!
 Hvor Glasset ei rinder med Taarer som Sand,
 Hvor Intet man savner som Ønske er værd,
 Hvor det ikkun fattes, som smertede her.
 Hvert Menneske søger med Længsel i Bryst
 	Din smilende Kyst!
 
 3. Forjættede Land!
 Du hilses i Morgenens speilklare Strand,
 Naar Barnet mon skue din Skygge fuldskiøn,
 Og drømmer, du findes, hvor Skoven er grøn,
 Hvor Barnet kan dele med Blomster og Siv
 	Sit Smil og sit Liv!
 
 4. O! flygtige Drøm
 Om Evigheds-Øen i Tidernes Strøm,
 Om Templet for Glæden i Taarernes Dal
 Om Halvgude-Livet i Dødninge-Sal,
 Med dig fra de Fleste henfarer paa Stand
 	De Levendes Land!
 
 5. O, skuffende Drøm
 Du skinnende Boble paa Tidernes Strøm,
 Forgiæves dig Skjalden, med Mund og med Pen
 Af glimrende Skygger vil skabe igien,
 Naar Skyggen er ligest, da hulke de Smaa
 	Som stirre derpaa!
 
 6. Fortryllende Drøm
 Om Evigheds-Perlen i Tidernes Strøm,
 Du giækker de Arme, der søge omsonst,
 Hvad Hjertet begiærer, i Billed og Konst,
 Saa varigst de kalde hvad sikkert forgaaer
 	Som Timer og Aar!
 
 7. O, Kiærligheds Aandl
 Lad barnlig mig kysse din straalende Haand
 Som rækker fra Himlen til Jorderigs Muld,
 Og rører vort øle med Fingre som Guld,
 Saa blaa lig sig hæver bag buldrende Strand
 	Det deilige Land!
 
 8. O himmelske Navn!
 Som aabner for vores din hellige Favn,
 Saa Aanden, usmittet, kan røre ved Støv,
 Og levendegiøre det visnede Løv,
 O lad mig nedknæle saa dybt i mit Leer,
 	At Gud mig kun seer!
 
 9. O, Vidunder-Tro!
 Som slaaer over Dybet den hvælvede Bro
 Der lis-Gangen trodser i buldrende Strand
 Fra Dødninge-Hjem til de Levendes Land,
 Sid lavere hos mig, du høibaarne Giæst!
 	Det huger dig bedst!
 
 10. Letvingede Haab!
 Gudbroderi gienfødt i den hellige Daab!
 For Reiserne mange til Landet bag Hav,
 For Tidender gode, for Trøsten du gav,
 Lad saa mig dig takke, at Glæde jeg seer,
 	Naar Haab er ei meer!
 
 11. O, Kiærlighed selv!
 Du rolige Kilde for Kræfternes Elv
 Han kalder Dig Fader, som løser vort Baand,
 Al Livs-Kraft i Sjælen er Gnist af din Aand
 Dit Rige er der, hvor man Død byder Trods,
 	Det komme til os!
 
 12. Vor Fader saa huld!
 Du gierne vil throne i Templet af Muld,
 Som Aanden opbygger i Midlerens Navn,
 Med rygende Alter i Menneske-Favn,
 Med Himmellys-Bolig af Gnisten i Løn
 	Til Dig og din Søn!
 
 13. O Christelighedl
 Du skiænker vort Hjerte hvad Verden ei veed.
 Hvad svagt vi kun skimte, mens øjet er blaat,
 Det lever dog i os, det føle vi godt,
 Mit Land, siger Livet, er Himmel og Jord,
 	Hvor Kiærlighed boer!

N:Skrevet i februar 1824. Versemål og struktur tilfælles med Kingos salme <A HREF="digt.pl?kingo?kingo1681a2?dk">"Far, Verden, far vel"</A>.

I:grundtvigandresalmera4
T:Den signede Dag med Fryd vi seer
F:Den signede Dag med Fryd vi seer

 (IV/48)
 
 1. Den signede Dag med Fryd vi seer,
 Af Havet til os opkomme;
 Den lyse paa Himlen, meer og meer,
 Os alle til Lyst og Fromme!
 Det kiendes paa os, som Lysets Børn,
 At Natten hun er nu omme!
 
 2. Den signende Stund, den Midnats-Tid,
 Vorherre han lod sig føde,
 Da klared det op i Øster-Lid,
 Til deiligste Morgen-Røde:
 Da Lyset oprandt, som Jordens Bold
 Skal lysne udi og gløde!
 
 3. Om levende blev hvert Træ i Skov,
 Og var saa hvert Blad en Tunge,
 De kunde dog ei Guds Naades Lov
 Med værdelig Røst udsjunge;
 Thi evig nu skinner Livets Lys,
 For Gamle og saa for Unge!
 
 4. Ja, havde end Maal hvert Straa i Vang,
 hver Urt udi Mark og Lunde,
 Slet ikke for os den Takke-Sang
 Opstemme tilgavns de kunde,
 Som Dagen hør til, for Lys og Liv,
 Mens tusinde Aar henrunde!
 
 5. Forgiæves det er, med liden Magt,
 At ville mod Bjerg opspringe,
 Men Ørnen er snild, han naaer sin Agt,
 Naar Veiret ham bær paa Vinge,
 Og Lærken hun er en lille Fugl,
 Kan lystig i Sky sig svinge!
 
 6. Med Sus og med Brus, den stride Aa
 Nedfuser fra Klippe-Tinde,
 Ei mæle saa lydt de Bække smaa,
 Dog risle de fort og rinde,
 Saa frydelig snoe de sig fra Eng,
 Op under de grønne Linde!
 
 7. Saa takke vi Gud, vor Fader god,
 Som Lærken i Morgen-Røde,
 For Dagen, Han os oprinde lod,
 For Livet, Han gav af Døde,
 For Alt hvad paa Mark, i tusind Aar,
 Der groed til Sjæle-Føde!
 
 8. Saalænge vi see den gyldne Soel,
 Og Skoven er Daners Have,
 Da plante vi May i Kirke-Stol,
 Og Blomster paa Fædres Grave,
 Til glædelig Fest, med Liv og Lyst,
 Til mindelig Pindse-Gave!
 
 9. Da rinde vel og, som Bække smaa,
 Fra Øine os Taarer milde,
 Og Bække i Flok de giør en Aa,
 Den higer mod Lysets Kilde,
 Den stiger i Løn, som Hjerte-Suk,
 Alt aarle, og dog end silde!
 
 10. Som aldrig saa lang er nogen Dag,
 At Aften er jo i Vente,
 Saa haver det Lys og Solbjergs-Lag,
 Som Gud udi Kirken tændte;
 Men immer det dages dog paa Ny,
 Hvor Hjerterne Morgen vente!
 
 11. Nu sagtelig skrid, du Pindse-Dag,
 Men Straaler i Krands om Tinde!
 Hver Time, til Herrens Velbehag,
 Som Bækken i Eng henrinde,
 Saa frydelig sig den Sidste snoer
 Op under de grønne Linde!
 
 12. Som Guld er den aarle Morgen-Stund,
 Naar Dagen opstaaer af Døde,
 Dog kysser os og, med Guld i Mund,
 Den liflige Aften-Røde,
 Saa tindre end maa det matte Blik,
 De blegnende Kinder gløde!
 
 13. Saa reise vi til von Fædre-Land,
 Der ligger ei Dag i Dvale,
 Der stander en Borg, saa prud og grand,
 Med Gammen i gyldne Sale,
 Saa frydelig der, til evig Tid,
 Med Venner i Lys vi tale!
 

I:grundtvigandresalmera5
T:Den signede Dag, som vi nu seer
F:Den signede Dag, som vi nu seer

 (III/94)
 (I/16)
 
 1. Den signede Dag, som vi nu seer,
 Med blide til os opkomme,
 Den lyse paa Himlen, meer og meer,
 Os alle til Lyst og Fromme!
 Det kiendes paa os, som Barnet leer,
 At Natten hun er nu omme!
 
 2. Den salige Stund, den Midnats-Tid,
 Vor Herre han lod sig føde,
 Da klared det op i Øster-Lid,
 Til deiligste Morgen-Røde,
 Da Solen oprandt, saa mild og blid,
 Som vækker os op af Døde!
 
 3. Om levende blev hvert Træ i Skov,
 Og var saa hvert Blad en Tunge,
 De kunde dog ei Guds Naades Lov
 Med værdelig Røst udsjunge;
 Thi evig skinner nu Livets Lys,
 For Gamle og saa for Unge!
 
 4. Forgiæves det er, med liden Magt,
 At ville mod Bjerg opspringe,
 Men Ørnen er snild, han naaer sin Agt,
 Naar Veiret ham bær paa Vinge,
 Og Lærken hun er en lille Fugl,
 Kan lystig i Sky sig svinge!
 
 5. Med Sus og med Bruus den stride Aa
 Nedfuser fra Klippe-Tinde,
 Saa lydt ei mæle de Bække smaa,
 Men risle dog fort og rinde,
 Saa frydelig snoe de sig i Vraa,
 Op under de grønne Linde!
 
 6. Saa takke vi Gud, vor Fader god,
 Som Lærken i Morgen-Røde,
 For Gylden-Aaret, Han dages lod,
 For Livet, Han gav af Døde,
 For Alt hvad paa Mark af Himmel-Rod
 Der voxde til Sjæle-Føde!
 
 7. Nu sagtelig skrid, vor Høitids-Dag,
 Med Straaler i Krands om Tinde!
 Hver Time, til Herrens Velbehag,
 Som Bækkene smaa henrinde,
 Til frydelig de sig snoe i Mag
 Op under de grønne Linde!
 
 8. Som aldrig saa lang er Dag i Nord,
 Det mørknes jo dog omsider,
 Saa haver det sig og trindt paa Jord,
 Med blomstrende Aar og Tider,
 Men sødest klinger dog Livets Ord,
 Naar det imod Aften lider!
 
 9. Som Guld er den aarle Morgen-Stund,
 Naar Dagen opstaaer af Døde,
 Dog kysser os og med Guld i Mund,
 Den liflige Aften-Røde,
 Da smelter og Malm i Hjerte-Grund,
 Saa blegnende Kinder gløde!
 
 10. Saa reise vi til vort Fædre-Land,
 Der ligger ei Dag i Dvale,
 Der stander en Borg, saa prud og grand,
 Med Throner og gyldne Sale,
 Saa frydelig der i Livets Land
 Med Venner om Død vi tale!



I:grundtvigandresalmera6
T:Det er saa yndigt at følges ad
F:Det er saa yndigt at følges ad

 (IV/304)
 
 1. Det er saa yndigt at følges ad,
 For To, som gjerne vil sammen være,
 Da er med Glæden man dobbelt glad,
 Og halvt om Sorgen saa tung at bære;
 Ja det er Gammen
 :|: At reise samme :|:
 Naar Fjederhammen
 :|: Er Kjærlighed! :|:
 
 
 2. Det er saa hyggeligt allensteds,
 Hvor Smaae og Store har Eet isinde,
 Og det, som drager de store Læs,
 I Hjertekamret er inderst inde;
 Ja, det er Gammen
 :|: At holde sammen, :|:
 Naar Ja og Amen
 :|: Er Hjertets Sprog! :|:
 
 3. Det er saa herligt at stole paa,
 Vi har en Herre, som Alting mægter,
 Han os ei glemmer, naar vi er graae,
 Hans Naade rækker til tusind Slægter;
 Ja, det er Gammen,
 :|: At allesammen :|:
 Er Ja og Amen
 :|: Guds Naades Ord! :|:
 
 4. Det er vemodigt at skilles ad,
 For dem, som gjerne vil sammen være,
 Men Gud skee Lov! iVorherres Stad
 For evig samles de Hjertens-Kjære;
 Ja, det er Gammen
 :|: At leve sammen, :|:
 Hvor Ja og Amen
 :|: Er Kjærlighed! :|:
 
 5. Hvert Ægtepar, som med Kjærlighed,
 I Jesu Navn, holder Bryllups-Gilde,
 Skjøndt Alt i Verden gaar op og ned,
 Skal finde tidlig og finde silde:
 Det er dog Gammen
 :|: At sidde sammen, :|:
 Hvor Arne-Flammen
 :|: Er Kjærlighed. :|:
 

I:grundtvigandresalmera7
T:Morten Luthers Jule-Psalme
F:Det kimer nu til Jule-Fest

 (III/67)

 1. Det kimer nu til Jule-Fest,
 Det kimer for den høie Giæst,
 Som steeg til lave Hytter ned,
 Med Nyaars-Gaver: Fryd og Fred!
 
 2. O, kommer med til Davids Bye,
 Hvor Engle sjunge under Skye!
 O, ganger med paa Marken ud,
 Hvor Hyrder høre Nyt fra Gud!
 
 3. See hist, i Lysets Klædebon
 Blandt Hytte-Børn en Himmel-Aand!
 Hør Paradisets Nattergal
 Slaae Jubel-Slag i Graadens Dal!
 
 4. Hvor Rachel græd for sine Smaae,
 Det klinger nu som Orgler gaae:
 Vær glad i Gud, og græd ei saa!
 De Døde skal igjen opstaae.
 
 5. Hvor David gik i Ungdoms Aar,
 Som salvet Drot, og vogted Faar,
 Der aabenbarer Hyrder nu
 Hvad Herren David skiød i Hu!
 
 6. Hvad dunkelt fra hans Harpe klang
 Sig klarer nu i Engle-Sang.
 Hvad David kun i Aanden saae,
 Skal nu for Verdens Øjne staae.
 
 7. Ved Nattetid i Hyrdelag
 Forkynde Engle Herrens Dag!
 Hør efter! hør! og føl i Bryst
 Nu Støvet skal faae Engle-Røst!
 
 8. Fra Himlen høit jeg kommer her,
 Mit Nyt er godt og Reisen værd,
 Derom skal sjunges rundt paa Jord,
 Og evig sødt i Engle-Chor:
 
 9. Jeg er den store Glædes Tolk
 Som vederfares skal Guds Folk:
 I Bethlehem, i Davids Bye
 Giør Naade-Solen Morgengrye!
 
 10. I Bethlehem er Christus fød,
 Den Frelser-Mand fra Synd og Død;
 Nu kom den store Løvsals-Fest,
 Nu blev Jehovah Hyttens Giæst!
 
 11. Saa giver nu vel Agt derpaa
 At flux til Bethlehem I gaae!
 I Klude svøbt, i Krybbe lagt
 Er Han som skabde Himlens Pragt!
 
 12. I Klude svøbt, i Krybbe lagt,
 Er han, som os gav Lys til Dragt!
 O, ton fra Himmel, ton fra Jord
 Halleluja i fulde Chor!
 
 13. Ja, Du er evig Ære værd,
 Du Høvding over Himlens Hær!
 Som steeg i Støv fra Thronen ned,
 For Dødens Børn at skiænke Fred!
 
 14. Saa prises af Ufaldnes Chor
 Guds Naade mod den faldne Jord!
 Den Synder, som vil tie her,
 Er Naaden ei, men Dommen værd.
 
 15. Nei, lad os gaae med rørte Sind,
 Som Hyrderne, til Barnet ind,
 Med Glædes-Taarer takke Gud
 For Miskundhed og Naade-Bud!
 
 16. Ja, vær velkommen, ædle Giæst,
 Fra Himlen høit Du kommen est!
 Giv Selv min Tak en værdig Tolk!
 Du Naade-Soel for Gravens Folk!
 
 17. O, Riigmands Søn af Evighed,
 Hvor komst Du fattig dog herned,
 For mig utroe, gjeldbundne Svend
 At giøre kongeriig igjen!
 
 18. Al Verden, nok saa vid og lang,
 Til Vugge var jo Dig for trang,
 For ringe, om med Guld tilredt,
 Og perlestukket, silkebredt.
 
 19. Men for af Smaat at giøre Stort,
 Af Stort Du her har Lidet gjort,
 I Krybben lagt, i Klude svøbt,
 En Himmel-Seng Du mig har kiøbt!
 
 20. Velan, min Sjæl! saa vær nu glad,
 Og hold din Juul i Davids Stad!
 Ja, priis din Gud i allen Stund
 Med liflig Sang af Hjertens Grund!
 
 21. Ja, fryd dig, Mark! siung høit, du Skov!
 I Muldet gaaer nu Herrens Plov,
 Og Selv Han lægger Sæd i Jord
 Til Himmel-Brød paa Alter-Bord!
 
 22. O, sjung dog hver, som stamme kan!
 Nu tændtes Lys i Skyggers Land,
 Og ret som Midnats-Hanen goel,
 Blev Jakobs Stjerne til en Soel!
 
 23. Nu kom Han, Patriarchers Haab,
 Med Nyaars-Vers og Himmel-Daab!
 Og Barnet tyder nu i Vang
 Hvad David dunkelt saae og sang!
 
 24. Kom, Jesus! vær vor Hytte-Giæst!
 Hold Selv i os Din Jule-Fest!
 Da skal med Davids-Harpens Klang
 Dig takke højt vor Nyaars-Sang!

 

I:grundtvigandresalmera8
T:Gammel nok jeg nu er blevet
F:Gammel nok jeg nu er blevet

 (V/350)
 
 1. Gammel nok jeg nu er blevet
 Mellem Vugge min og Grav,
 Nu jeg staaer paa Falderebet
 Ved det store, vilde Hav,
 Hvor Magneten er Guds-Ordet
 Og Guds Aand staaer selv ved Roret.
 
 2. Stormene er frygtelige
 Stille staaer her Mandevid,
 Nærmest er de Dødes Rige
 Nemt det er at stævne did,
 Men, o vee for Uglesangen
 Bundløs der er Undergangen.
 
 3. Vel paa jordisk Viis at regne
 Langt af Led er Paradis
 Er os nært dog allevegne
 Hvor hos Ordet er Guds Priis,
 Saa for Sjæle-Færge-Stavnen
 Brat sig aabner Himmel-Havnen!
 
 4. Ja, hvor Aanden staaer for Styret,
 Og Guds-Ordet er Kompas,
 Giælder, som i Eventyret,
 Evighedens Time-Glas;
 Der sig brat, som sagt, saa gjort,
 Aabner Evighedens Port.
 
 5. Derfor Jesus-Christus-Navnet
 Prises skal evindelig,
 Af hans Kiærlighed omfavnet,
 Hiertet er i Himmerig,
 Naar med denne Verden brydes,
 Til Guds-Bordet vi indbydes.


I:grundtvigandresalmera9
T:Han, som har hjulpet hidindtil
F:Han, som har hjulpet hidindtil

(IV/208)
 
 1. Han, som har hjulpet hidindtil,
 Han hjelper nok herefter,
 Han altid kun det Bedste vil,
 Og Han har Almagts-Kræfter,
 Og Han saa grundig alting veed,
 At selv tilbunds i Kiærlighed
 Seer klart hans Forsyns-øje!
 
 
 2. Den øde Ørk, det vilde Hav,
 Den haarde Vinter-Kulde,
 Den dybe Sorg, den mørke Grav,
 De Kiære under Mulde,
 For Alt hos Gud er gode Raad,
 Til Frydesang han vender Graad,
 Saa let som Vind og Vove.
 
 
 3. Thi naar vor Sjæl er i Guds Haand,
 Guds-Ordet i vort Hjerte,
 Da brister for os alle Baand,
 Som pine kan og smerte,
 Da aabner sig, som aldrig før,
 Guds-Rigets Port, Guds-Husets Dør
 Og Livets Kilder alle.
 
 
 4. Om end vort Støv er lige tungt,
 Saa faaer vor Sjæl dog Vinger,
 Saa den med Ordet evigungt
 Sig let til Himlen svinger,
 Og seer saa fra det Høie ned
 Med Smil paa Verdens Usselhed,
 Med Trøst paa jordens Møie.
 
 
 5. Vi føler, at hvordan det gaaer,
 Hvad Verden giør og lader,
 Saa gav os Gud dog Børne-Kaar,
 Saa er dog Gud vor Fader,
 Saa er vor Død dog kun et Blund,
 Og Støvet om en liden Stund
 Faaer ogsaa Ørne-Vinger.
 
 
 6. Min Sjæl, hvi bruser du da saa
 Og krymper dig i Støvet,
 Og gruer for de Skyer graa,
 For Vindens Pust i Løvet?
 Du veed jo dog, trods Vind og Sky,
 Du skue skal de Himle nye,
 Som Gud giør evig klare!
 
 
 7. Og du, mit Støv, hvi sukker du
 Som under Fjelde knuset?
 Du hører jo, der skaffes nu
 Dig Plads i Fader-Huset,
 Din Frelser vidner, ei et Haar
 Forkomme skal i Ormegaard
 Og fattes i Guds Rige!


I:grundtvigandresalmera10
T:Har Haand du lagt paa Herrens Plov
F:Har Haand du lagt paa Herrens Plov
 
 (III/128)
  
 1. Har Haand du lagt paa Herrens Plov
 Da see dig ei tilbage!
 See ei til Verdens Trylle-Skov
 Og ej til Sodoms Plage;
 Men pløi din Fure, strøe Guds Sæd!
 Er Jorden dig for tør, saa græd!
 Vil Graaden kvæle Røsten,
 Saa tænk paa Gylden-Høsten!
 
 2. Men skeer det end, du seer dig om
 For vi er alle svage,
 Paa Stand dit Kald dog ihukom,
 Giør ej et Skridt tilbage!
 Tilbage vender Livet ei,
 Al Krebs-Gang er kun Dødens Vei!
 Om Hast-Værk Fald dig bragde,
 Saa lær kun at gaae sagte!
 
 3. Saa fremad da i Jesu Navn,
 Trods Stene og trods Stokke!
 Og stands ei, om end Lue-Favn
 Dig byde stolte Blokke!
 Paa Gløder gaae vi allenstund
 Hvad Skin end har den falske Grund,
 Hvi ei engang i Lue,
 Hvor Alt er klart tilskue!
 
 4. Det er jo kun en liden Stund,
 Saa er vort Løb tilende,
 Og Døden er jo kun et Blund
 Som vi fra Søvnen kiende,
 Og Hvilen, af den Fred, vi nød,
 Vi veed er meer end Møien sød,
 Og daglig vi jo kvæde:
 Gid evig var vor Glæde!
 
 5. Det vorder den, før vi det veed
 Naar troe vi blev til Enden,
 Mens Suk og Graad i Evighed
 Er Løn for Leie-Svenden!
 Klenodiet er saare stort,
 Paa Gavl for os staaer Himlens Port,
 Og Han, som har Vand-Kilden,
 Han gaaer for os i Ilden!
 





I:grundtvigandresalmera11
T:Jeg gik mig ud en Sommerdag at høre
F:Jeg gik mig ud en Sommerdag at høre

 (IV/8)
 
 1. Jeg gik mig ud en Sommerdag at høre
 Fuglesang, som Hjertet kunde røre
 I de dybe Dale
 Mellem Nattetgale,
 Og de andre Fugle smaa som tale.
 
 2. Hvor Fugle boe i grønne Bøge-Sale
 Sang i Gry og Sang i Aften-Svale
 l.iflig, fin at høre,
 Tryllede mit øre,
 Kunde dog i mig ei Hjertet røre.
 
 3. Jeg gik mig ind en Vinterdag at høre
 Kirkesang, som Hjertet kunde røre
 I de dybe Dale,
 Hvor i Aften-Svale
 Engle vinke, som de vilde tale.
 
 4. Med Orgel-Klang der stødtes i Basuner,
 Choret sang i Takten efter Runer,
 Mig med Kinder blege
 Ingen Tone-Lege
 Kunde i mit Hjertes Grund bevæge.
 
 5. Jeg laae paa Knæ, hvor Herrens Røst gienlyder
 Taushed dyb en Bønlig Stemme bryder
 Stiger op og throner
 Kirken giennemtoner,
 Hilser Mand af Muld fra sin Forsoner.
 
 6. Fra Natten da han er forraadt og bryder
 Livets Brød til Dødens Folk det lyder:
 Tager det som bydes
 Legem mit som brydes,
 Og mit Blod som jer til Gavn udgydes.
 
 7. Da fik jeg i mit stille Sind at høre
 Fuglesang, som Hjertet kunde røre
 I de dybe Dale
 Himlens Nattergale
 Slog i Chor, som Engle smaa, der tale.


I:grundtvigandresalmera12
T:Kimer, I Klokker
F:Kimer, I Klokker! ja, kimer før Dag i det Dunkle!

 (V/11)

 1. Kimer, I Klokker! ja, kimer før Dag i det Dunkle!
 Tindrer, I Stjerner! som Englenes Øme kan funkle!
 	Fred kom til Jord,
 Himmelens Fred med Guds-Ord,
 Æren er Guds i det Høie!
 
 2. Julen er kommet med Soeihverv for Hjerterne bange,
 Jul, med Guds-Barnet i Svøb under Englenes Sange,
 	Kommer fra Gud,
 Bringer os Glædskabens Bud!
 Æren er Guds i det Høie!
 
 3. Synger og dandser, og klapper i eders Smaahænder,
 Menneske-Børnene alle til Jorderigs Ender!
 	Født er idag
 Barnet til Guds Velbehag!
 Æren er Hans i det Høie!
 



I:grundtvigandresalmera13
T:Lille Guds Barn! hvad skader dig
F:Lille Guds Barn! hvad skader dig?

 (V/45)
 
 1. Lille Guds Barn! hvad skader dig?
 Tænk paa din Fader i Himmerig!
 Han er saa rig, Han er saa god,
 Ingen kan staae Hans Magt imod.
 	O Gud ske Lov!
 
 2. Føden og Klæden, Huus og Hjem,
 Skulde Guds Børn gaae vild om dem?
 Mennesket lever af Guds Ord,
 Hjemme har Børn, hvor Fader boer.
 	O Gud ske Lov!
 
 3. Fuglen i Skov, paa Mark og Fjeld,
 Synger i Gry og saa i Kveld,
 Sover saa sødt paa Kampesteen,
 Som under Tag paa Kvist og Green.
 	O Gud ske Lov!
 
 4. Ikke den pløjer eller saaer,
 Lægger ei op fra Aar til Aar,
 Dog hvor Bønder af Hunger døe,
 Finder den lille Fugl et Frø.
 	O Gud ske Lov!
 
 5. Yndig er Blomsten klædt og boldt,
 Deiligst at se paa Fjeldet goldt,
 Ikke den spinder, ei den syer,
 Dronning er dog dens Dragt for dyr!
 	O Gud ske Lov!
 
 6. Blomst kommer op, og Blomst gaaer ud,
 Hvad er vel den for Himlens Gud
 Noget at regne mod de Smaae,
 Som for Hans Aasyn evig staae!
 	O Gud ske Lov!
 
 7. Lille Guds Barn i Verden her!
 Hold dig da til din Fader nær!
 Spørg om Hans Magt og Kjærlighed!
 Stol kun paa Ham og hvil i Fred!
 	O Gud ske Lov!
 
 8. Føden og Klæden nok du faaer
 Af Ham imorgen som igaar.
 Og naar Hans Sol for dig gaaer ned,
 Arver du al Hans Herlighed.
 	O Gud ske Lov!
 

I:grundtvigandresalmera14
T:Løft dig, Sjæl, paa Lysets Vinger
F:Løft dig, Sjæl, paa Lysets Vinger

 (III/117)
 
 1. Løft dig, Sjæl, paa Lysets Vinger,
 Fro ved Dagen, født paa ny,
 Som sig Morgen-Lærken svinger
 Glad med Sang i høien Sky!
 Lov den Gud med Liv og Aand,
 Som har Lys til Klædebon!
 Tak din Gud, som dig paa Tunge
 Lagde meer end Lærker sjunge!
 
 2. I Begyndelsen fra oven
 Ordet lød, og Lyset blev,
 Sand Oplysning, det er Loven,
 Som Guds egen Finger skrev;
 Hvor sig spreder Lys i Ord,
 Der er altid hellig Jord,
 Naar med Lyst vi det annamme,
 Da er Skolen Livets Amme!

 
I:grundtvigandresalmera15
T:Menneske først og Christen saa
F:Menneske først og Christen saa

 (III/156)
 
 1. Menneske først og Christen saa
 Kun det er Livets Orden,
 Kaldes vi Faar, tænk dog ej paa
 At lægge Dyr til Hjorden!
 Og Djævelskab til Christendom
 Kan Almagt selv ei skabe om,
 Kast ei for Svinet Perlen!
 
 2. Djævlene vel, som før saa nu,
 Naar Herren de kan møde,
 Sige: vi veed, Guds Søn er Du,
 O, læg os reent ei øde;
 Men hvad de veed, de kan ei troe,
 Hos Mørkets Drot de helst vil boe
 For han er deres Fader!
 
 3. Menneske først og Christen saa,
 Det længe Man forgiætted,
 Dyr og Djævle Man Christned paa,
 Og Morianer tvætted
 Hedd uden Tro paa Christus klog,
 Og salig priste Læsibog,
 Mens Hedninger fordømdes!
 
 4. Adam var dog en hedensk Mand
 Det Enoch var ei mindre
 Var dog for Gud i Naade-Stand
 Vi kan det ei forhindre
 Fuldkommen Noah i sin Tid
 Var dog foruden Tvist og Strid
 Ej Christen eller Jøde!
 
 5. Abraham var Guds gode Ven,
 Men Christen ingenlunde,
 David og mange troe Guds Mænd
 Det end ei være kunde,
 Var Christne til før Christus kom,
 Blev Løgn og Tant al Christendom,
 Det er ei svart at fatte!
 
 6. Døberen var den største Mand
 Blandt alle Davids Lige,
 Større dog er endnu end han
 Den Mindste i Guds Rige,
 Enhver som troer og bliver døbt,
 I Christentøi med Christus svøbt
 Hver Christen kort at sige!
 
 7. Menneske først og Christen saa,
 Det er et Hoved-Stykke,
 Christcndom vi for Intet faae,
 Det er den pure Lykke,
 Men Lykke, som kun times den,
 Der alt i Grunde er Guds Ven
 Af Sandheds ædle Stamme!
 
 8. Stræbe da hver paa denne Jord
 Sandt Menneske at være
 Aabne sit Øre for Sandheds Ord,
 Og unde Gud sin Ære;
 Er Christendom da Sandheds Sag
 Om Christen ei han er i Dag
 Han bliver det i Morgen!
 
 
I:grundtvigandresalmera16
T:Morgenstund Har Guld i Mund
F:Morgenstund

 (IV/260)
 
 1. Morgenstund
 Har Guld i Mund,
 For Natten Gud vi love,
 Han lærde os, i Jesu Navn,
 Som Barnet i sin Moders Favn,
 Vi alle sødt kan sove!
 
 2. Morgenstund
 Har Guld i Mund,
 Vi til vort Arbeid ile;
 Som Fuglen glad i Skov og Vang
 Udflyver med sin Morgensang,
 Gienfødt ved Nattehvile!
 
 3. Morgenstund
 Har Guld i Mund,
 Og Guld betyder Glæde,
 Og glædelig er hver en Dag,
 Som leves til Guds Velbehag,
 Om end vi maatte Græde!
 
 4. Gaae da frit
 Enhver til sit,
 Og stole paa Guds Naade!
 Da faaer vi Lyst og Lykke til
 At giøre Gavn, som Gud det vil,
 Paa allerbedste Maade!
 
 5. Soel opstaaer,
 Og Soel nedgaaer,
 Naar den har gjort sin Gierning,
 Gud give os at skinne saa,
 Som Himmellys, skiøndt af de smaa!
 Da randt for os Guldterning.
 


I:grundtvigandresalmera18
T:Længsel
F:Nu hjertelig mig længes

 (V/110)
  
 1. Nu hjertelig mig længes
 Alt efter Liv og Fred,
 Hvor Livet meer ei Trænges,
 Men Freden varer ved,
 Hvor alle Storme stilles,
 Som os omtumle her,
 Hvor de ei meer adskilles,
 Som har hinanden kjær.
 
 2. Den Længsel i mit Hjerte
 Dog under Korsets Tegn
 Har mere Fryd end Smerte
 I Kjærlighedens Egn;
 Thi naar jeg længes efter
 De Liv, som mig har kjær,
 Da faaer min Længsel Kræfter
 Til dem at komme nær.
 
 3. Er vi paa Jorden begge
 Af Hav og Land adskilt,
 Da vore Længsler strække
 Sig mod hinanden mildt
 Til de hinanden skimte
 Som Vandre-Stjerner to
 Og synes, som de glimte,
 At synge: "gak til Ro!"
 
 4. Er en af os hjemgangen
 Til Hjertets Fædreland,
 At boe i Gladhjems-Vangen
 Bag Dødens vilde Strand,
 Dog lige nær vi ere
 I	Længslers Mødestund,
 Naar "Med hinamlen være"
 Er sagt af Hjertens Grund.
 
 5. Gudfaders søn den kjære,
 Som evig holder Ord
 Og vil i Sandhed være
 Hos Vennerne paa Jord,
 Til alle Længselsfulde
 Han kommer Dag og Nat
 I	Varme og i Kulde
 Som sagt, han kommer brat.
 
 6. Og med Vorherre kommer
 Kun for et Suk en Bøn
 Vort Hjertes Vaar og Sommer
 Med Vennerne i løn,
 Saa alle vore Kjære
 Vi tage kan i Favn,
 Som vilde sammen være
 Med os i Jesu Navn.
 
 7. Saa gaae med Længsler milde
 Vi Støvets Sneglegang
 Til sikkert om end silde
 At række Gladhjems Vang,
 Hvor glemt er al vor Møie
 Og samlet al vor Lyst
 Og soleklart vort Øie
 Og Frydesang vor Røst!
 


I:grundtvigandresalmera19
T:Livs-Ordet
F:Som Dugg paa slagne Enge

 (V/123)
 
 1. Som Dugg paa slagne Enge,
 Saa falder Livets Ord
 Paa Støvets Sottesenge,
 I Sky da Haabet groer,
 Og snart i Efterhøsten
 Det bærer Frugt i Trøsten,
 Saa for den bittre Død,
 Vi finder Søvnen sød!
 
 2. Som Soel gaaer ned bag Lunden,
 Mens Fugle kviddre smaat,
 I Sommer-Aftenstunden,
 Med Havet lyseblaat,
 Saa gaaer den Sjæl til Hvile,
 Ifærd med sødt at smile,
 Som føler: i sit Ord
 Hos os Vorherre boer!
 
 3. Ja, Gudskeelov! Livs-Ordet
 Af Sandheds egen Mund,
 Ved Badet og ved Bordet,
 Med Tro af Hjertensgrund,
 Hvad Glæden er til Hinder,
 Selv Døden overvinder,
 Og Gud til Velbehag,
 Dets Lys gjør Nat til Dag!
 

I:grundtvigandresalmera20
T:Som Markens Blomst
F:Som Markens Blomst, henvisner fage

 (III/87)
  
 1. Som Markens Blomst, henvisner fage
 Alt hvad af jordisk Rod oprandt,
 Saa talte snart er Støvets Dage,
 Selv hvor med Aand det Gud forbandt;
 Kun hvad der kom fra Oven ned,
 Kan blomstre i al Evighed!
 
 2. O Vee da Hver, som daarlig bygger
 Sit Haab paa Støvets Blomster-Tid,
 Og gribe vil i Jordens Skygger,
 Hvad kun som Aande kommer hid!
 O, Daare-Drøm om Evighed
 Hos hvad ei kom fra Oven ned!
 
 3. Men Vel Enhver, som Haabet grunder
 Paa hvad kun Engles Øine saae,
 Den Sjæl, som til det Høie stunder,
 Og Støvets Glimmer tør forsmaae,
 Til ham det kom fra Oven ned,
 Som blomstrer i al Evighed!
 
 4. O Vel da ham, hvis Støv vi bære
 Til Sove-Kamret under Jord,
 Omringet af de mange Kjære,
 Som trøstes ved det Sandheds-Ord:
 At hvad der kom fra Oven ned,
 Skal blomstre i al Evighed!
 
 5. Ja, Ordet som skal evig blive
 Fordi af Jord det ei oprandt,
 Det holdt sin Tjeners Sjæl ilive,
 Saa ham ei Døden overvandt,
 Til ham kom Det fra Oven ned,
 Som blomstrer i al Evighed!
 
 6. For ham var Jordens Ære Møie,
 For ham var Verdens Glimmer Tant,
 For ham var Lys kun fra det Høie,
 Og Herrens Ord kun evig sandt;
 Hans Haab, som kom fra Oven ned,
 Ei visner i al Evighed.
 
 7. Saa hvil da, i dit Sove-Kammer,
 Du Støv af ham, som lever hist,
 Hvor Himmel-Lyset evig flammer,
 Hvor Alt er godt, og Alt er vist,
 Hvor Han, som kom fra Oven ned,
 Med Sine boer i Herlighed!
 
 8. Engang skal ogsaa du, forklaret,
 Beskue grandt, med Lys og Lyst,
 Hvad end er ikke aabenbaret,
 Men lever skjult i Christnes Bryst:
 Hos Ham, som kom fra Oven ned,
 Har ogsaa Støvet Evighed!
 

I:grundtvigandresalmera21
T:Sov sødt Barnlille
F:Sov sødt Barnlille
 
 (IV/29)
 
 1. Sov sødt Barnlille,
 Lig rolig og stille.
 Saa sødelig sov
 Som Fuglen i Skov,
 Som Blomsterne blunde i Enge!
 Gud Fader har sagt:
 Staaer Engle paa Vagt,
 Hvor mine de Smaa er i Senge!
 
 2. Med Fingrene grande
 Slaa Kors for din Pande,
 Med Guds-Barnets Røst
 Slaa Kors for dit Bryst,
 Saa skal ingen Djævel dig giæste;
 Saa skal om din Daab,
 Med Saligheds Haab,
 Sig Mindet i Barmen rodfæste.
 
 3. Læg Hænderne sammen,
 Saa lægger sig Amen
 Til Mesterens Bøn,
 Som stiger i Løn
 Og lyder hvor Englene kvæde.
 Det lille Guds-Ord
 I Himmerigs Chor
 Omfavne Guds Engle med Glæde.
 
 4. De raabe, de sjunge:
 Paa Madike-Tunge
 Et Ord af Guds Søn
 Er bleven til Bøn
 Og stiger paa Soelstraale-Vinger;
 Gud Fader i Løn
 Sig Ja til den Bøn,
 Fra Lavland livsalig den klinger!
 
 5. Da alle de Kiøbte,
 I Jesu Navn Døbte,
 Som Striden har stridt,
 Som Døden har lidt,
 Gik ind til den evige Hvile,
 Istemme saa lydt
 Halleluja nyt,
 At Englene tie og smile.
 
 6. Sov sødt Barnlille,
 Lig rolig og stille,
 Og nyn paa det Navn
 Med Naaden i Favn,
 Al Jorden til Salighed givet;
 Nyn: Jesus er min,
 Saa faur og fin,
 Min Jesus er Lyset og Livet!
 

I:grundtvigandresalmera22
T:Udrundne er de gamle Dage
F:Udrundne er de gamle Dage

 (III/118)
 
 Udrundne er de gamle Dage,
 Som Floder i det store Hav,
 Og hvor sig hviler nu den Svage,
 Der fandt den Stærke og sin Grav;
 Men lovet være Himlens Gud!
 De Ædles Æt døer aldrig ud!
 
 Mens Graven kastes, Vuggen gynger,
 Og Liv udsletter Dødens Spor,
 Saa immer sig igjen forynger
 Hver ædel Slægt i Syd og Nord,
 Og Mindet, som Guds Miskundhed,
 Forplanter sig i tusind Led!
 
 Saa lad derpaa da Syn os fæste,
 Hvad Ædle kaldte Livets Lyst!
 Ja, lad os kappes med de Bedste
 Og vove kjæk med Død en Dyst!
 At byde den og Graven Trods
 Kan med Guds Hjælp og lykkes os!
 
I:grundtvig2000022901
T:Tag det sorte Kors fra Graven!
F:Tag det sorte Kors fra Graven!

Tag det sorte Kors fra Graven!
Plant en Lilje, hvor det stod!
Ved hvert Skridt i Dødning-Haven
Blomster spire for vor Fod!
Engle-Vinger paa vor Grav,
For den brudte Vandrings-Stav!
Phoenix-Fugl for Aske-Krukke!
Fryde-Sang for hule Sukke!

Himlen sortned, der Han blegned,
Som os Kjøbte med Sit Blod;
Graven lyste, Mørket Segned,
Da forklaret Han opstod!
Ton, vor Lov-Sang! høit i Sky,
Sødt i Paaske-Morgengry:
Jesus Christus er opstanden!
Evig lever Guddoms-Manden!

See Maria Magdalene!
Hænder nys hun vreed i Gru,
Sukked, til at røre Stene:
Hvor, ak, hvor er Herren nu!
See, af Øiets Taare-Flod
Morgen-Solen mildt opstod!
I den Grav, hvor Han har hvilet,
Hun har fundet Engle-Smilet!

Brister, alle Helgen-Grave!
Herens Røst, i Dæmring sval,
Lyder i de Dødes Have,
Skaber Lys i Skygge-Dal!
Herren kalder, men ei nu:
Synder, Adam! hvor er Du?
Sødt det toner, Engle tie:
Her er Frelseren, Marie!

Ja, Han er her, Guddoms-Manden!
Sprængte er nu Dødens Baand!
Han er visselig opstanden,
Og hans Ord er Liv og Aand!
Bod vi fik for alle Savn;
Staaer nu op, i Jesu Navn,
Alle Herrens Dvale-Døde,
Med den gyldne Morgen-Røde!

Stander op, og seer Guds Finger
I den klare Vidne-Krands!
Iler did paa Ørne-Vinger,
Hvor Han straaler i Sin Glands!
Iler did i Herrens Fjed,
Hvor han os beredte Sted,
Hvor sig aabner, i det Høie,
Himlens Dyb for Støvets Øie!

Jord, som af din Vinter-Dvale
Vaagner i den milde Vaar!
Moder-Støv, som skal afmale
Aarlig dine Frænders Kaar!
I din Kjortel lysegrøn,
Virket, som vort Haab, i Løn, 
Som vor Længsels Toner klinge,
Breed du ud din Blomster-Vinge!

N:Bidrag fra Erik A. Nielsen, som skriver "Dette er den oprindelige 1832-version af salmen, der senere i beskåret og omarbejdet form er indgået i Den danske Salmebog. Originalversionen er et ganske vildt stykke romantisk kristendom."

