<?xml version="1.0" encoding="ISO-8859-1"?>
<!DOCTYPE kalliopework SYSTEM "../../data/kalliopework.dtd">
<kalliopework id="1782" author="storm" status="incomplete" type="poetry">
<workhead>
   <title>Originale Fabler og Fortællinger</title>
   <year>1782</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="stormandrea2">
<head>
   <title>Det kraftige Argument</title>
   <toctitle>Det kraftige Argument</toctitle>
   <indextitle>Det kraftige Argument</indextitle>
   <firstline>Philomele lod engang</firstline>
   <quality>korrektur1</quality>
</head>
<body>
Philomele lod engang
  Sine stolte Toner høre,
Hele Skoven blev til Øre
  Ved den kielne Elskovs Sang.
Biørnen ene brummede,
  Mens de andre Dyr forgabte
Taug ærbødig stil, og tabte
  Sig i dyb Henrykkelse.
Ræven vovede at gaae
  Hen til ham, og sagde: Herre!
Du maa ingen Elsker være
  Af Musik, der lader saa -
Og Biørnen svared: Jo saa men!
  Dog er Nattergalens Toner
Ikke de, mit Bifald kroner;
  Jeg har Smag og Vid, min Ven!
Giøgen, det er Karl for mig.
  Hiertet høit af Glæde springer,
Naar hans muntre Kuku klinger;
  O! han synger ypperlig -
Mikkel raabte: Hillemen!
  Hvor det koster Strid og Møie
Denne Paastand at fordøie,
  Uden du beviser den -
Biørnens Syllogismus var
  Strax i Øieblikket færdig,
Og et sligt Genie ret værdig.
  Seer du her (saa lød hans Svar)
Denne Seenefulde Lab,
  Disse skiønne stærke Negle;
Tænker du, at man kan feile,
  Naar man har et saadant Gab?
Ræven skreg: Jeg giver mig!
  Dine følelige Grunde,
O! de stoppe alle Munde:
  Giøgen synger ypperlig. -

Der gives nogle, som maae stedse have Ret
I hvad de end paastaae; Omsonst er det,
At Sandhed sig i Middags Straaler klæder,
Og ledet af Fornuft fremtræder:
Stand, Fødsel, Karakter og Lykke
Blot med et Magtsprog kan den undertrykke.
En mægtig Mand behøver kun at sige
At sort er hvidt, at fem og to er ti,
Strax finder man Raison deri.
Om han et Skrit for Løiers Skyld vil vige
Fra Ret og Billighed, og nogen laster ham,
Han viser Kløer, strax er Kritiken tam.
Der appelleres tit fra Dyd, Anstændighed,
Fornuft og Pligter til hans Myndighed,
Den stolte Støtte for Vildfarelser
Saavel i Levnet, som i Meeninger.
</body>
</poem>

<poem id="stormandrea3">
<head>
   <title>Nattergalen</title>
   <toctitle>Nattergalen</toctitle>
   <indextitle>Nattergalen</indextitle>
   <firstline>En Hyrdedreng i Skoven laae</firstline>
   <quality>korrektur1</quality>
</head>
<body>
En Hyrdedreng i Skoven laae
Og sang om Galathee med Fløitens kielne Stemme.
Taus Nattergalen lurede derpaa,
Og sagde til sig selv: Det maatte græmme
En Kunstner slig som jeg, om disse stolte Slag
Ei ogsaa af mit Neb kan efterabes.
Hvad Tone skulle ei i denne Strube skabes?
Jo det er nok en farlig Sag -
Den satte sig  i Skik, den rømmed sig,
Og derpaa stemmed op og stræbte;
Sin Røst den pined ynkelig,
Og tusind falske Toner slæbte
Med unaturlig Vold herfrem,
Men ingen endda ligned dem
Som Hyrdens Rør foruden Tvang frembragte.

En Lyd saa skurrende snart Lærkens Harm opvakte,
Der var beskiendt for Skovens Kritikus.
Hvad? Er I gal, Hr. Musikus?
(Saa raabte den) Kan I ei selv begrive
At Eders Strube ei er bygt, som Hyrdens Pibe?
I synger af Naturen ganske got,
Men viid, saasnart som I en anden efteraber,
Strax Eders Sang al Smag og Ynde taber,
Og blir ei Skovens Lyst, men Skovens Spot.

Følg, Digter! dit naturlige Genie,
Og syng, som dig din egen Geist indgiver;
Om end din Sang da mindre Kunstig bliver,
Blir den dog meer behagelig og frie.
Tvang er forhadt: Saasnart man mærker den
Vær vis paa, at man legger Bogen hen,
Og ingen vil dig mere læse.
Tag ei til Mønster en nok saa anseelig Mand,
Naturen er den Musa, som dig kand
Den hældigste og beste Sang indblæse.
</body>
</poem>
</workbody>
</kalliopework>
