<?xml version="1.0" encoding="ISO-8859-1"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="storm" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="stormandrea0">
<head>
   <title>Pounchens Dyder</title>
   <subtitle>En Klub Sang</subtitle>
   <toctitle>Pounchens Dyder</toctitle>
   <indextitle>Pounchens Dyder</indextitle>
   <firstline>Min Doctor er en ærlig Mand</firstline>
   <quality>korrektur1</quality>
</head>
<body>
Min Doctor er en ærlig Mand,
Han siger: Du maa drikke
Alt hvad du vil, undtagen Vand,
Det ene duer ikke,
Med mindre det blier lavet til
Med Rom, Citron og Sukker,
Thi da du intet finde vil
Som Tørsten bedre slukker.

Og mange Ting forvoldte Tørst
Som man knap skulde tænke,
Men dog Erfaring lærer. Først:
I fald du faaer en Enke,
Der piner dig til døde med
Sin salig Hosbonds Dyder,
Da bliver Ganen tør og heed,
Pounche qvæger da og fryder.

Dernæst: Om du har en Rival
Som din Clarice sælger
Sin Haand for Guld, da er du gal
Saafremt du Strikken vælger.
Nei! dersom du paa saadan Spot
(Som gierne skeer) fornemmer
En hæftig Lyst til noget vaadt,
Pounche giør, du alting glemmer.

Fremdeles: Om du i en Iil
Den Daarskab har begaaet
At lide paa en Hofmands Smil,
Og dog ei Embed faaet;
Saa troe din Doctor paa hans Ord,
Han vil dig ikke ilde:
Pounche er paa denne falske Jord
Den bedste Trøstekilde.

Tilsidst: Hvis Plutus dig har glemt
Med sine gyldne Gaver;
Da er det sandelig heel slemt,
Dog, om du endda haver
Credit hos nogen ærlig Vert
Kun paa en tre Marks Bolle,
Skal du, før den er halv fortært,
Dig for en Croesus holde.
</body>
</poem>

<poem id="stormandrea1">
<head>
   <title>Ode til mine Urtepotter</title>
   <toctitle>Ode til mine Urtepotter</toctitle>
   <indextitle>Ode til mine Urtepotter</indextitle>
   <firstline>Oprigtige Veninder</firstline>
   <quality>korrektur1</quality>
</head>
<body>
Oprigtige Veninder,
Som svige ei, naar Iis og Snee
Med Vintren sig indfinder,
Men da just kierligst mod mig lee!
I ægte Billeder
Paa Venskabs Trofasthed i Nødens kolde Dage,
Ved eders Syn Philanders Værd
Jeg kan med trefold Seier smage.

Naar Skovens Krone tabes
Og ligger visnet ved dens Fod,
Naar øde Ørkner skabes
Hvor skiønne Paradiser stod';
Naar umedlidende
Den barske Boreas Naturens Pragt udsletter,
Og lutter Ødelæggelse
Bedækker Bierg og Dal og Sletter;

Da ad landflygtig Sommer
I vinke mildt udi hans Nød;
Og iilende han kommer
Og giemmer sig i eders Skiød.
Han løfter Hovedet,
Og gotter sig ved den erholdte Fristads Varme,
Og hører igiennem Vinduet
Sin udelukte Fiende larme.

Her Hyachinthen smiler,
Hist brænder Gyldenlakkens Knop,
Der Tuliproden hviler
Som snart skal spire malet op.
Nu stiger blodbestænkt
En Nelik frem af sit lysgrønne Moderbæger,
Mens Rosmarinen uforkrænkt
Med Vaarens Farve Øiet qvæger.

Jeg Gratier seer dandse
I min Indbildnings Urtegaard,
Og alle Floras Krandse
Er' fletted' ind i deres Haar.
Hvis derhos Fløitens Lyd
Ledsager Chloes Sang til mit henrykte Øre,
Da smelter jeg i stille Fryd,
Og Nattergalen troer at høre.

Min Siel! du selv har Evne
At skabe dig en evig Vaar;
Hvad Lykke kan du nævne,
Som jo af dig sin Farve faaer?
Paa Hofmands stolte Bryst
Mon en broderet Soel kan Glædens Blomster drive?
Nei, neu, en sand og varig Lyst
Maa Hiertet selv forstaa at give.

Tak skee dig, som mig lærte
Hvad der er sand Lyksalighed:
Viig aldrig af mit Hierte
Guddommelige Nøisomhed!
Dit Tempel skal min Barm
Og jeg din Offerpræst og Søn og Yndling være,
Og min Camoene froe og varm
Skal synge Hymner til din Ære.
</body>
</poem>

<poem id="storm2001053001">
<head>
   <title>Arrig slog Stærkodder Rynker på Næsen</title>
   <toctitle>Arrig slog Stærkodder Rynker på Næsen</toctitle>
   <indextitle>Arrig slog Stærkodder Rynker på Næsen</indextitle>
   <firstline>Arrig slog Stærkodder Rynker på Næsen</firstline>
   <notes>
      <note>Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Arrig slog Stærkodder Rynker på Næsen,
da han saae Ingils vellystige Bord.
"Kjeltringer ! hvad er det her for Væsen?"
(Saaledes løde hans truende Ord)
"Er det at leve paa nordisk Maneer ?
Ei Kjæmper, men kjælne Sydboer jeg seer."

"Stammer Du ned fra de mægtige Froder,
Du, som har slig en ukongelig Sjel?
Du gjør en god Dag ! Din troløse Moder
lod sig vist krænke i Løn af en Træl.
Mens Sværdene ruste, Stegvenderne gaae,
en ærlig harsk Skinke Man neppe kan faae."

"Med Leires Konning hvo ikke vil rage
i Fugles Indvold, bli'er her ikke mæt.
Helte fra Oldtids ukunstlede Dage
finde her neppe en spiselig Ret.
De Bløde i Sæder, de Feige i Krig,
Kong Ingild ! tiltaffels de helst gaae hos Dig."

Saa taled' Visins haardknoklede Bane,
Kongers og Voldsmænds og Niddingers Skræk;
det var fra Ungdommen bleven hans Bane,
at være bitter, uhøflig og fræk.
Den pyntede Hofmand Benauelse fik,
af Angest hans Madlyst aldeles forgik.

Hoffspillemanden tog Harpen i Hænder,
haabende dermed at stille hans Harm;
men ham Stærkodder et Stegebeen sender
midt i hans Pande med drabelig Arm.
En sørgelig Ende den Lystighed fik,
der vankede Hylen for Sang og Musik.

Dronningen selv vil med Bægeret prøve,
om ei et Smiil var at lokke af ham,
om denne barske og fnysende Løve
skulde ei kunne ved Viin gjøres tam;
hun rækker ham Skaalen, han slænger den hen,
den Grobjan ! og spilder hver Draabe i den.

Skjønt han nu syntes forhærdet at være,
mod al Fornøielse udenfor Krig,
Tør jeg dog vove min digterske Ære,
om Nogen af Jer vil vædde med mig,
at Punsch havde gjort ham saa mild som en Kat,
naar den i sin Pote en Muus griber fat.

Synet af Klubbens fortrolige Bolle,
Lugten og Dampen, som stiger deraf,
det var alt meer, end han kunde udholde,
om han fik held til at bryde sin grav;
men nipped' han blot til det rygende Glas,
han bad os ved første Bacants om en Plads.
</body>
</poem>

<poem id="storm2001072201">
<head>
   <title>At være glad er det en Kunst</title>
   <toctitle>At være glad er det en Kunst</toctitle>
   <indextitle>At være glad er det en Kunst</indextitle>
   <firstline>At være glad er det en Kunst</firstline>
   <notes>
      <note>Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
At være glad er det en Kunst,
naar Viin i Glasset blinker,
naar Næsen lugter Punschens Dunst,
og Venne-Samqvem klinker?
Jeg blæser ad den Lystighed,
som ikkun har i Panden Sted,
og kommer ei fra Hjertet!

See Cleon med en Perial,
hvor han er fuld af Løier!
Han bær sig ad som han var gal,
og synger, leer og støier.
Men see ham hjemme i hans Hus,
foruden Selskab, uden Ruus,
og see hvor surt han griner.

Han er saa gnaven og saa tvær,
at han ei nogen lider;
hans Kone ham i Veien er,
af Børnene han bider.
Det er hans sande Karakteer,
naar du ham anderledes seer,
besjeles han af Druen.

Gud hjelpe den, som bruge skal
Proptrækker til sin Glæde,
og hente Fryd i Flasketal
hos Plum i Høibrostræde!
End om en lille Podagra
kom og forbød ham Viin? hvad da?
saa var han jo en Stymper.

Den sande Munterhed, som staaer
urokket selv i Smerte,
den har sin Grundvold indenfor,
i et fornøiet Hjerte.
Det lyse Smiil, som Dydens Søn
i Øiet bærer, er hans Løn
for vel udførte Pligter.

Ham skikker ingen lønlig Braad,
hans Sjel er Fredens Bolig,
fornøiet med sin egen Lod,
ved Næstens Lykke rolig.
Om hver en Ranke Æbler bar
for Viin, han lige lystig var.
det Fortrin har den Vise.

Men derfor skal Man ikke troe,
den Vise Viin fordømmer.
Nei! nei! een Flaske eller to
han selv ret gjerne tømmer.
Hvor glad Man er, saa bør man see
at blive endnu gladere,
det kan jo aldrig skade.
</body>
</poem>
</workbody>
</kalliopework>
