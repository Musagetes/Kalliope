I:syv2001081401
T:Hyrdedigt
F:Velkommen Nymfe skiøn / o dejlig lilde pige
N:Efter Erik Sønderholm (red.): <i>Dansk Barokdigtning 1600-1750</i>, 1969.
Q:korrektur1,kilde

Velkommen Nymfe skiøn / o dejlig lilde pige /
Du Venus eget barn; hvor finder mand din lige?
   O yndelig jomfru / o hiertens venne møø /
   Hos dig ieg lefve vil / hos dig jeg vil og døø /
O du som ypperst er iblant de Mark-hyrdinder /
Du Engel-skiønne siir / en priis for alde kvinder /
   O du min eenste lyst / min glæd og største roo /
   Hos dig ieg bygge vil / hos dig jeg vil og boo.
Du himmel-værde siæl / du hierte-tvingerinde /
Mit liiv / min gansk' attra / mit lyvs / o min gudinde /
   Min fryyd og ald min lyst / kand jeg ei hafve dig /
   Hvad skal jeg lefve da? tag døød / tag heden mig
O herlig kierlig pryyd / o kiønne skiønne blomme /
O at jeg efter ynsk kund' altid til dig komme!
   O kron' o min sirat / o een' u[d]valde skat /
   Ach at jeg var hoos dig [ret] baade dag og nat!
Da vilde jeg bese de tindrend' øjnes lue /
Jeg skuld' ej blifve træt / der immer at beskue
   Dend pande / som er ej for breed og ej for trang /
   Dend næse / som er ej for kort og ej for lang.
Hvad vil jeg næfne nu de dejligst-farvde kinder?
Om jeg betænker dem / jeg stragsen hoos mig finder
   Dend brendend' amor ild at tændes meer' og meer /
   Endtil jeg dennem / som var' henn' / igien beseer.
O mund af mig bekyst / o lipper sukker-søde /
O lilde milde mund / o lipper rosen-røde /
   Hvor kommer det / at i dend lyst ej unde mig /
   At ieg maa eder tids berøre gladelig?
O horde-bløde bryst og som Sitroner runde /
Hvor ved de lignes ret / jeg kand ej nok udgrunde;
   De ere marmor-hviid' og som nyfalden snee /
   Der er ej større lyst end dem at føl' og see.
Ja korteligt / du est min eenste lyst og glæde /
Min tanke / sind og mood hos dig har fatted sæde;
   Nest Gud du est min trøst og højste gode du /
   Du est min anden jeg / mit halve hiert' og hu.

