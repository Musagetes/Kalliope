<?xml version="1.0" encoding="ISO-8859-1"?>
<!DOCTYPE kalliopework SYSTEM "../../data/kalliopework.dtd">
<kalliopework id="1889" author="bang" status="complete" type="poetry">
<workhead>
   <title>Digte</title>
   <year>1889</year>
   <notes>
      <note> Alle sidehenvisninger er til førsteudgaven af Bangs eneste digtsamling <i>Digte</i>, som udkom i 1889 på J.H. Schubothes Boghandel. Forneden kan man se et scan af titelbladet.</note>
   </notes>
   <pictures>
      <picture src="1889-p1.jpg"></picture>
   </pictures>
   <quality>korrektur1,korrektur2,kilde,side</quality>
   <cvs-timestamp>$Id$</cvs-timestamp>
</workhead>
<workbody>

<prose id="bang2002090701">
<head>
   <title>[Motto]</title>
   <toctitle>[Motto]</toctitle>
   <indextitle>[Motto]</indextitle>
   <notes>
      <note>s. 1.</note>
   </notes>
   <quality>korrektur1,korrektur2,kilde,side</quality>
</head>
<body>
,,Og de talte om disse to: Kærligheden og Døden.''
</body>
</prose>

<poem id="bang2001082206">
<head>
   <title>Nyaar 1887</title>
   <toctitle>Nyaar 1887</toctitle>
   <indextitle>Nyaar 1887</indextitle>
   <firstline>Aar - du Hersker, som kommer tyst</firstline>
   <notes>
      <note>Side 3-7.</note>
   </notes>
   <quality>korrektur1,korrektur2,kilde,side</quality>
</head>
<body>
Aar - du Hersker, som kommer tyst,
baaret af Nattens lydløse, mægtige Vinger -
Aar, du ukjendte, fremmede Herre, -
forkynd - forkynd, hvad du bringer!

Tusender Gange sendte den store Tid
fra sin Borg,
hvor han stum
stirrer paa Skæbnens evig rullende Hjul,
Aarene, sine kort levende Børn,
ud til Herskab over Jorden.

Men mere angstfuld trængtes aldrig Skaren
foran Aarets Herskerport
end nu, i denne første Nat,
den ganske Verdens Folk
raaber, Nyaar, foran din Dør.

Aldrig har de strænge Offerpræster,
der prøved i Templerne
Offerdyrs Tegn,
aldrig har de læst
tungere Tegn til tusendfoldigt Mord,
til Verdens Brand,
til Rigers Fald og til Folkeslags Død -
end <w>nu</w> tydes af en Verden i Nød:

Se kun de jærnklædte Stater,
Kæmper, der maaler hinanden
med vrede og hævnsyge Blik,
mens trælsomt som hine Slaver,
der under Fogeders Pisk
slæbte Pyramidernes Sten,
Sten til Herskernes Gravmæler,
Folkene slider med bøjet Ryg,
bevogtet af Krigens truende Øje,
og bringer, Dag for Dag,
Byrde paa Byrde
til Lasten - til Bjærget
paa deres eget Bryst.

Mens som af selve Jorden
af Miner, af Kløfter
Hungren kalder frem
- som en frygtelig Dragesæd, -
Elendighedens Legioner med knyttede Hænder,
saa Jærnmændene selv,
Kolosserne, skjælver ved Skriget
og, værnende, løfter deres Sværd.
Et Skrig, uhyre, som var det Dommedagens Bulder,
og sprængte det Himmel og Jord,
et Skrig om Ret,
et Skrig om <w>Brød!</w>

Nyaar! Hør dem, Skarerne for din Dør,
forkynd, hvad du bringer!
Bar du under din Kappe
nys, da du kom,
Krigens blodige Dolk i en grusom Haand?
Bringer du, umedlidende,
Menneskeheden, der stønner,
kun ny Angst og ny Trældoms Baand
til Gjengjæld for vore Bønner?
Aar, du svarer ej! -
Kun langsomt, Stykke for Stykke,
løses din Gaade
til Sorg - eller
<w>er</w> der nogen, som tror det? -
til Lykke .....

Nu hviler, Nyhersker,
din første Nat over Skarerne tavs,
og Stjærnerne, dens Øjne
forraader intet.
<w>De</w> saa med samme Glimten
- var det af Glæde eller var det bag Taarer? -
Verden i Fryd og Verden fuld af Jammer.
Og fra det store Univers kommer der, Aar,
til Skarerne, som raaber for din Port,
intet Svar og intet Bud til Trøst -
tavs bliver din Nat.
</body>
</poem>

<section level="1">
<head>
   <toctitle>Kærlighed</toctitle>
</head>
<content>

<poem id="bang2001082901">
<head>
   <title>Kærligheds Guder I</title>
   <toctitle>Kærligheds Guder I</toctitle>
   <indextitle>Kærligheds Guder I</indextitle>
   <firstline>Amor</firstline>
   <notes>
      <note>S. 11-13.</note>
   </notes>
   <quality>korrektur1,korrektur2,kilde,side</quality>
</head>
<body>
Amor -
glade Dreng med dit velforsynede Kogger,
umyndige Gud for det umyndige Folk.
Let til Haands er <w>du</w> - som let til Béns din Mængde,
der sætter i Livets Jord kun flygtige Fødder
baade i Glæde og Sorg - hvad enten den lér eller græder.
Mængden, Amor, saarer <w>du</w>
For de Tusenders Bryst passer dit Koggers <w>Lager</w>
af milde Pile for lunkne Hjærter,
dine Vaaben, der ridser - ti der <w>kan</w> ikke saares.

Og god er du Amor, skøndt de kaad dig skænder,
giver hvad <w>du</w> har
hvad de ævner:
Én Sommerdag med Sol og Sang.
Et Minde, der vémodigt klinger,
inderst i Sjælen,
som en fjærn Melodi,
mens de videre drager,
de Tusend,
og døer - ved Enden af Livets Graa.
Men den ene Sommerdag, Amor,
skænked medlidende du.
</body>
</poem>

<poem id="bang2001082902">
<head>
   <title>Kærligheds Guder II</title>
   <toctitle>Kærligheds Guder II</toctitle>
   <indextitle>Kærligheds Guder II</indextitle>
   <firstline>Venus</firstline>
   <notes>
      <note>S. 14-16.</note>
   </notes>
   <quality>korrektur1,korrektur2,kilde,side</quality>
</head>
<body>
Venus -
Skamløse Kvind,
der med blottet Lænd
frister paa Elskovs Torv
ravende Mænds
drukne Begær.

Svig føder din Aande,
Forrædere skaber dine Kys,
Bittert græder brudte Løfter,
Venus, ved din Dør.

Svegne Mænd
knytter i Smerte deres Hænder.
Bedragne Kvinder
- søvnløse blev de ved <w>dig</w> -
stirrer med tørre Blik
paa den langsomt glidende Nat.

Men du, Gudinde, lér
ubarmhjertigt og højt.
Strækker din dejlige Krop
med dobbelt Vellyst og lér
paa Tronen, Naturen dig gav -
<w>Din</w> Trone: Menneskets Drift.

Ej hører du Graaden ved din Dør
og ikke dit Afkoms Forbandelser,
letfødte Børn af dit letsindige Skød.
Drifternes Frugt, som ingen Kærlighed skøtted
Tilfældet er deres Plejemoder,
og de lever med knyttede Hænder.

Men du hører dem ej.
Strækker med dobbelt Lyst
paa Tronen, Naturen har rejst,
din dejlige Krop -
paa Tronen, Menneskets Drift.
</body>
</poem>

<poem id="bang2001082903">
<head>
   <title>Kærligheds Guder III</title>
   <toctitle>Kærligheds Guder III</toctitle>
   <indextitle>Kærligheds Guder III</indextitle>
   <firstline>Men Eros</firstline>
   <notes>
      <note>S. 17-19.</note>
   </notes>
   <quality>korrektur1,korrektur2,kilde,side</quality>
</head>
<body>
Men Eros -
du Hersker og Gud,
du smiler tungsindigt,
støttet til dit mægtige Sværd,
Israels Dommeres ligt.

Stræng er du at sé
over de udvalgtes Flok.

Dit eneste Blik mørkner den svindende Sans,
og svimle føler de kun som et uendeligt Fald

Der er ikke Himmel og Jord,
og Viljen døer
med det standsede Hjærtes Slag -
naar du - o, Eros -
Gennemborer de udvalgtes Bryst
med Skæbnens vældige Sværd.

Og døde, o, Gud
lar dem opstaa
til Kærligheds Liv.

Til Lykken?
Jeg ved det ej:
Lykken er sjælden paa Jord.
Men <w>hvis</w> to Sjæle,
ramt paa den samme Tid
af det samme Sværd,
huser den hellige Ild -
da smiler du, Herre og Gud.

Og stille, en Kerub lig
med dit Sværd,
staar du, Mægtige, Vagt,
foran to saliges Dør.
</body>
</poem>

<poem id="bang2001090901">
<head>
   <title>Kærlighed - Aagrerske du er, I</title>
   <toctitle>Kærlighed - Aagrerske du er, I</toctitle>
   <indextitle>Kærlighed - Aagrerske du er, I</indextitle>
   <firstline>Kærlighed, Aagrerske du er</firstline>
   <notes>
      <note><i>Schylock</i> er den hævngerrige jødiske ågerkarl i Shakespeares <i>The Merchant of Venice</i> (på dansk: Købmanden i Venedig) som forlanger "Et Skaalpund Kød" (a pound of flesh) fra skyldneres egen krop som erstatning for et lån der ikke blev betalt til tiden. Portia er en anden aktør i samme stykke.</note>
      <note>S. 20-22.</note>
   </notes>
   <quality>korrektur1,korrektur2,kilde,side</quality>
</head>
<body>
Kærlighed, Aagrerske du er,
Schylocks Renter du ta'er!

Du ta'er Rente
i Skinsygens Angst,
der isner vor Sjæl
og matter vort Blod,
saa det rinder trægt;
og vi segner,
svimle,
og bæres knap
af de skælvende Knæ.

Og vi sér dem,
disse to
under Kys
og i Brunstens Favn,
og vi tror,
vi maa dø,
mens vi afmægtigt
raller deres Navn.

Kærlighed,
Aagrerske du er.
I Skinsygens Kval
Schylocks Renter du ta'er:
Et Skaalpund Kød,
Menneskets Hjerte.

Ti dig kan ingen Portia formilde
Og ingen kan stanse din Kniv
din, Kærligheds,
der raader for Død eller Liv.
</body>
</poem>

<poem id="bang2001090902">
<head>
   <title>Kærlighed - Aagrerske du er, II</title>
   <toctitle>Kærlighed - Aagrerske du er, II</toctitle>
   <indextitle>Kærlighed - Aagrerske du er, II</indextitle>
   <firstline>Kærlighed</firstline>
   <notes>
      <note>S. 23-25.</note>
   </notes>
   <quality>korrektur1,korrektur2,kilde,side</quality>
</head>
<body>
Kærlighed -
Aagrerske du er,
Schylocks Renter du ta'er.

Du <w>,,fornyer''</w>
i Tvivlsdages Elendighed,
naar Hjerteslaget er mat
og Kærlighed Ligegyldighed.
Naar vi pudser uden Rast
falmede Minder
til uægte Glands.

Og det er ikke Dag
og ikke Nat,
mens Tvivlen,
Hexen
med det ene Øje,
fixerer os og lér -
os, der Søvngængere lig,
med opspilede Øjne
stirrer paa ét Ord
og én Tanke -
hvileløse,
viljeløse .....

Da, Kærlighed,
triumferer din Aager!

Bag Haab mod Haab
slæbes vi tungt
som saarede Ryttere
gennem Sandet.
Og Træhest rider vi
hver Time
med Bly under Fødderne - -

Da, Kærlighed,
var Brud Lindring,
Død Velsignelse.

Da, Schylock,
triumferer din Aager,
mens Hjertet er mat
og Elskov Ligegyldighed.
</body>
</poem>

<poem id="bang2001090903">
<head>
   <title>Kærlighed - Aagrerske du er, III</title>
   <toctitle>Kærlighed - Aagrerske du er, III</toctitle>
   <indextitle>Kærlighed - Aagrerske du er, III</indextitle>
   <firstline>Kærlighed</firstline>
   <notes>
      <note>S. 26-28.</note>
   </notes>
   <quality>korrektur1,korrektur2,kilde,side</quality>
</head>
<body>
Kærlighed -
Aagrerske du er
Schylocks Renter du ta'er.

Din <w>Kvittering</w>
er det yderste Brud.
Naar Solen døer,
og der er ikke Mennesker mér,
Skygger kun,
der mimrer Lyd,
som ikke vort Øre naaer,
ti Sproget misted sin Klang,
som Solen har tabt sit Lys
- - mens midt i det store Tomme
de døvede Tanker staar,
Viljen ligger knust,
og Hjertet er Lig.

Da døer det alt,
alt, hvad der
leved ved dig.
Sanser, der vilde kun dig,
Ønsker, Begær og Drift,
Tungen, der hviskede dig,
Øren, der hørte kun dig -
de døer, døer uden dig.

Da, Kærlighed
døer vi Døden
ti Gange -
alting døer,
alting leved ved dig.

Og selv det sidste
store Levende
<w>Sorgen</w> -
tøver kun kort
i Ligets Hus,
gaar og viger
for det uendeligt Tomme -
Sorgen - det sidste,
Skyggen efter Livet, som gik.
</body>
</poem>

<poem id="bang2001052601">
<head>
   <title>Otello - Mohr</title>
   <toctitle>Otello - Mohr</toctitle>
   <indextitle>Otello - Mohr</indextitle>
   <firstline>Otello - Mohr</firstline>
   <notes>
      <note>S. 29-31.</note>
      <note>Endnu en Shakespeare-reference, denne gang til den berømte tragedie <i>Othello</i>, hvori titelpersonen drives til jalousiens vanvid og kvæler den elskede Desdemona.</note>
   </notes>
   <quality>korrektur1,korrektur2,kilde,side</quality>
</head>
<body>
Otello - Mohr,
undertiden misunder jeg dig.

Du havde Negerens Blod,
der, røde Flammer lig,
til Hjernen sig Vejen brød,
saa et Vanvid
betog dig, Mohr,
og gjorde til Vaaben din Haand -
<w>Skruen</w>
om den Elskedes Hals.

<w>Saa</w> handled <w>du</w>
og dræbte Desdemona.

Og det var godt at dræbe
for selv at dø
tæt til et koldt Legeme,
som ingen tør kærtegne mér
uden den kolde Jord.

Men du, Otello, var Mohr,
og vi er kun <w>hvide</w> Mænd.
Vor Sorg hænger Graahimmel op,
hvorunder den langsomt sig slæber,
stump og forast,
kun raadløs
fra Angst og til Angst.

<w>Vor</w> Sorg, Otello, har ingen Klo,
vor Vrede intet Lyn.

Og dog var det godt at dræbe -
for selv at dø
tæt til et koldt Legeme,
som ingen tør kærtegne mér
uden den kolde Jord.
</body>
</poem>

<poem id="bang1999061301">
<head>
   <title>Den Dag</title>
   <toctitle>Den Dag</toctitle>
   <indextitle>Den Dag</indextitle>
   <firstline>De Dage</firstline>
   <notes>
      <note>S. 32-33.</note>
   </notes>
   <quality>korrektur1,korrektur2,kilde,side</quality>
</head>
<body>
De Dage
er ikke de tungeste,
hvor lig et sammenkrøbet Dyr
Angsten paa Hjertet hviler;
<w>den</w> ikke,
hvor Bruddets Nat
lægges om døde Sanser.

Thi Angsten lever,
Og Brudd er Smerte.

Men <w>den</w> Dag,
da Sorgens Skyer
spredes trægt
af ny Ligegyldighed,
og over dem
Sjælen
det store Intet sér
- <w>den</w> er den tungeste.
</body>
</poem>

<poem id="bang1999061302">
<head>
   <title>Nat</title>
   <toctitle>Nat</toctitle>
   <indextitle>Nat</indextitle>
   <firstline>Nætter</firstline>
   <notes>
      <note>S. 34-36.</note>
   </notes>
   <quality>korrektur1,korrektur2,kilde,side</quality>
</head>
<body>
Nætter -
naar det søvnløse Savn
i Sørgeflor hyller
hvert Minde,
man ejer;
og i Ligtog alle
- selv den mindste Tanke -
følger Baaren
af den tabte Lykke.

Nætter - I er tunge.

Men Nætter,
naar Lejet
under En brænder:
nidsk man maaler
Elskovens Timer,
dem, der til Vellyst
skænkes de tvende
<w>nu</w> - just <w>nu</w>,
mens man vaager.

Hvor man dem ser,
hvor man dem kender.
Kys var aldrig
<w>saa</w> tætte,
Elskov saa hed,
Favntag saa enge,
Lysten var aldrig
saa paany ubændig,
som  <w>de</w> i disse Timer,
den Glemte til Jammer.

<w>De</w> Nætter er sværest.
</body>
</poem>
</content>
</section>

<section level="1">
<head>
   <toctitle>Sorg</toctitle>
</head>
<content>

<poem id="bang1999061303">
<head>
   <title>Der vaagnede den Morgen -</title>
   <toctitle>Der vaagnede den Morgen -</toctitle>
   <indextitle>Der vaagnede den Morgen -</indextitle>
   <firstline>Der vaagnede den Morgen et Lig</firstline>
   <notes>
      <note>S. 39.</note>
   </notes>
   <quality>korrektur1,korrektur2,kilde,side</quality>
</head>
<body>
Der vaagnede den Morgen et Lig,
og det væmmedes selv
ved at Liget spiste,
at det stod op og gik om,
og at Liget talte.

Det vilde sove igen,
som et Lig sig sømmer -
og det lagde sig hen.
Men Søvnen kom ej:
Liget vaager.
</body>
</poem>

<poem id="bang2001082205">
<head>
   <title>Natur, jeg elskede dig -</title>
   <toctitle>Natur, jeg elskede dig -</toctitle>
   <indextitle>Natur, jeg elskede dig -</indextitle>
   <firstline>Natur</firstline>
   <notes>
      <note>S. 40-44.</note>
   </notes>
   <quality>korrektur1,korrektur2,kilde,side</quality>
</head>
<body>
Natur -
jeg elskede dig,
dine Farvers Spil
og Havets Blaa;
Solen, der sank
stille bag vide Sletter,
Solen, der steg
højt over Bjerges Tinder,
Fejed af Dalene Mørket
som med en Kæmpevinge,
steg og gav Lys,
al Jorden Lys -
Natur, jeg elskede dig.

Og Mennesket
elskede jeg
dets Virksomhedstrang,
der med udholdende Hænder
ruller Fremskridtets Stén
frem mod Fuldkommelsens Maal.
Mennesket elskede jeg.

Og Digternes Værker,
de udødelige,
der, Menneskeaandens
Bjerge lig,
trodser Tiden
i majestætisk Ro;
udbrændte Smertens Vulkaner
af Geniernes Liv -
jeg elskede dem.

Og dig, mit Sprog,
med dine milde Lyd
som Søstres Kærtegn
om hver bange Stemning
med ømme Tonefald
ret som en hjælpsom Vens -
mit Sprog, jeg elsked dig.

Kvinderne elskede jeg
som skønne Blomster i Solen,
Natten med Stjerners Bro
frem til de evige Tanker;
Livet elskede jeg,
det uendelige rige,
Landet, mit Land,
hvor meget maa ydes af faa;
ja - jeg elskede dem.

Og Festerne,
som gør Sanserne øre,
og Farverne,
der er Solens Børn,
jeg elskede dem,
og nu er de - døde:
de leved af samme Lys
de døer i den samme Nat.

Nu lever kun
stum og taus,
du, min Smerte,
der, lig en Sfinx,
med tørre Øjne
tomt stirrer
paa det store Tomme.
</body>
</poem>

<poem id="bang2001082204">
<head>
   <title>Dagene</title>
   <toctitle>Dagene</toctitle>
   <indextitle>Dagene</indextitle>
   <firstline>Blege</firstline>
   <notes>
      <note>S. 45-46.</note>
   </notes>
   <quality>korrektur1,korrektur2,kilde,side</quality>
</head>
<body>
Blege,
svindsottige Kvinder lig,
drager mig
Dagene forbi.
Stirrer paa mig
med triste Øjne
    stift -
til de synker
i Tusindmørkets Grav.

De véd ikke Raad
gaar mig forbi
med slappe Hænder,
forsøger at smile
tungt,
og kan det ej.
</body>
</poem>

<poem id="bang1999061306">
<head>
   <title>Min Moder</title>
   <toctitle>Min Moder</toctitle>
   <indextitle>Min Moder</indextitle>
   <firstline>Hvorfor sér jeg bestandig</firstline>
   <notes>
      <note>S. 47-49.</note>
   </notes>
   <quality>korrektur1,korrektur2,kilde,side</quality>
</head>
<body>
Hvorfor sér jeg bestandig
dit tungsindige Blik?
hvorfor hører jeg altid
din bedrøvede Røst?

Moder - er det fordi
det var den samme Jammer,
hvorunder Du led,
hvormed jeg kæmper?

Var det den samme Sorg,
der bragte <w>Dig</w> Døden,
Døden, den tidlige Død,
Blomstens, der knækkes, lig?

Jeg ved det ej:
din Smerte talte ikke.

Men jeg, jeg vilde saa gerne
nu lægge mit Hoved i dit Skød,
og dine Hænder skulde stryge mit Haar,
mens jeg skrifted mit Hjertes Nød.

Hvem véd? maaske gav det Trøst,
at der var samme Jammer,
- der kan føre til samme Død -
for Dig, min Moder, mit Udspring,
og mig, i hvem Du
forplanted din Nød.
</body>
</poem>

<poem id="bang1999061305">
<head>
   <title>Tomhed</title>
   <toctitle>Tomhed</toctitle>
   <indextitle>Tomhed</indextitle>
   <firstline>Der gives Dage</firstline>
   <notes>
      <note>S. 50.</note>
   </notes>
   <quality>korrektur1,korrektur2,kilde,side</quality>
</head>
<body>
Der gives Dage,
hvor selv Sorgen tier
    og Sjælen sidder
midt i det store Tomme
        ene,
Edderkoppen lig
    og spinder - Tomhed.
</body>
</poem>

<poem id="bang2001090904">
<head>
   <title>Aldrig mér</title>
   <toctitle>Aldrig mér</toctitle>
   <indextitle>Aldrig mér</indextitle>
   <firstline>Een Strøm det var</firstline>
   <notes>
      <note>S. 51-55.</note>
   </notes>
   <quality>korrektur1,korrektur2,kilde,side</quality>
</head>
<body>
Een Strøm det var,
der alt havde Udspringets
hastige Fald forladt
og stille nu
gennem rolige Sletter gled.

Hver Sky mørknede
ens dens Spejl,
hver Vind krusede
ens den Vand,
hvert Billed sænked sig
ens i dens Dyb
altid.

<w>Saa</w> var deres Liv.

Og hver Beslutning
som hver en Plan,
hvert Lune selv
Strømmen bar -
en Flaade af Sejlere lig,
der fremad stod
med sejrig Bør
mod Fremtidens store ,,Hvad''.

<w>Saa</w> var deres Liv.

Men én Nat
forvirrede Strømmens Løb,
Bredden brød.
To blev af én,
der Vej sig brød
to Grene
af én Strøm.

Skilte de blev.

Og aldrig kan de samles,
selv om de længes.
Deres Vej maa de gaa.
Den ene vil ha'e Slud,
naar den anden kender Sol;
og den ene har Graat
naar den andens Himmel er blaa.

Saa skilte de blev.

Og aldrig mer
skal de stille Aftner
Bølgerne smaa
glide læmpeligt
Side om Side
frem,
mens Klokkerne
lyder fra Bredden -
aldrig mer.

Og aldrig mer
skal i Sommernætter
Altet drukne sin Lyst
i deres samglidende Strømme,
som i Kys sig taber -
aldrig mer.

Saa skilte de blev.

Og en Dag de skal
- Søsterfloden <w>véd det ej</w> -
hver for sig
under Dødens Gys
glide ud i det store Hav.
</body>
</poem>
</content>
</section>

<section level="1">
<head>
   <toctitle>Billeder</toctitle>
</head>
<content>

<poem id="bang2001082103">
<head>
   <title>Vinterdag</title>
   <toctitle>Vinterdag</toctitle>
   <indextitle>Vinterdag</indextitle>
   <firstline>De stod op og gik ud</firstline>
   <notes>
      <note>S. 59-60.</note>
   </notes>
   <quality>korrektur1,korrektur2,kilde,side</quality>
</head>
<body>
De stod op og gik ud
under Aastiens Træer,
hvor fra Grenene Sneen faldt.

Hvor dog Dagen var stille,
og Stien laa ene.

Mens de vandrede
Arm i Arm,
de undrende saa'
hver rimdækket Busk,
hver snetynget Grén,
hver Sten, hver en Vej
og selv Byportens gamle Taarn.

Mens stille de vandrede
Arm i Arm
paa den hvide Vej,
blev det Skønhed alt:
hver Vinterdagssky,
hver snedækket Sten
og selv Byportens gamle Taarn.
</body>
</poem>

<poem id="bang2001082104">
<head>
   <title>To Vantros Hjerter</title>
   <toctitle>To Vantros Hjerter</toctitle>
   <indextitle>To Vantros Hjerter</indextitle>
   <firstline>Hun tyssende kaldte</firstline>
   <notes>
      <note>S. 61-63.</note>
   </notes>
   <quality>korrektur1,korrektur2,kilde,side</quality>
</head>
<body>
Hun tyssende kaldte,
og han kom ind
i den maaneklare Stue.
Lyset faldt paa Gulvet
over Blomsterbordets Grønt
og over Fuglenes Bur.

Hun pegede stille:
Fuglene sad
i den samme Ring.
Side om Side,
med Vinge mod Vinge
sov de begge
i Maanelyset.

Længe de stod
foran de blundende Smaa.
Haand søgte Haand,
og Side ved Side
- nikked de begge
op imod Lyset.

Da søgte to Vantros Hjerter
en Gud at takke.
Til sagte hun tog
Klædet for Buret at dække,
og paa Taaen de gik
for Lykken ej at vække.
</body>
</poem>

<poem id="bang1999061304">
<head>
   <title>Nat</title>
   <toctitle>Nat</toctitle>
   <indextitle>Nat</indextitle>
   <firstline>Det var Nat allerede</firstline>
   <notes>
      <note>S. 64-65.</note>
   </notes>
   <quality>korrektur1,korrektur2,kilde,side</quality>
</head>
<body>
Det var Nat allerede
og hvor var der stille i Stuen,
hvor de ved Lampens Skin
begge læsende sad.

Man hørte kun svagt
den knitrende Ild
og sagte mod Gulvet
den vuggende Lyd
af Stolen, hvori hun gynged.

Saadan læste de roligt.
Til paa én Gang de begge
løftede Blikket
og Øje i Øje
smilte de længe;

Hvor vi <w>elsker</w>, hvidskede hun;
- og de læste igen.
</body>
</poem>

<poem id="bang2001091604">
<head>
   <title>Sommerdag</title>
   <toctitle>Sommerdag</toctitle>
   <indextitle>Sommerdag</indextitle>
   <firstline>Det var en Sommerdag</firstline>
   <notes>
      <note>S. 66-68.</note>
   </notes>
   <quality>korrektur1,korrektur2,kilde,side</quality>
</head>
<body>
Det var en Sommerdag,
de gik ned fra Hradschin,
Solen laa rigt
over Paladsernes Haver,
og langs med Moldauens Bred
dufted Akazierne sødt.

Klokkerne lød
klingert over Nepomuks Bro
oppe fra Domen til Fest.
Hvor glimtede Moldauens Vand.

Paa Broen
en Vrimmel der var
af Levende, Folk og Fæ,
i Sydens Søndagsliv,
i Sydens Glød.

Og over det
Himlen laa,
saa klar og lys
som en Troendes
Salighedsdrøm.

Da stansede hun,
og i unævnelig Fryd -
som <w>ene</w> med ham
i en Verden
af Sol og Lys -
hvidskede hun:

,,Elskte, Nepomuks Mænd
saá først Lykken idag.''

<w>En</w> Høst har visnet
Akaziernes Blad
siden da.

<w>De</w> vil grønnes igen,
og atter vil Elskovs Ord
hvidskes under Nepomuks Mænd
- hvidskes af <w>andre</w> igen.
</body>
</poem>

<poem id="bang2001091605">
<head>
   <title>Søndag</title>
   <toctitle>Søndag</toctitle>
   <indextitle>Søndag</indextitle>
   <firstline>Det var Søndag</firstline>
   <notes>
      <note>S. 69-70.</note>
   </notes>
   <quality>korrektur1,korrektur2,kilde,side</quality>
</head>
<body>
Det var Søndag
paa Floden,
og Baaden drev
frem imod Havet
og Stranden
og Skoven -
Skoven, du véd.

Flækkens Piger og Karle
inde paa Bredden sang
Viser, som græd, som lo
Viser om - Kærlighed.

Men de var
paa Floden
og Baaden drev
- mens mod Aften
det led -
frem imod Havet
den hvide Strand
og Skoven,
Skoven du véd.
</body>
</poem>
</content>
</section>

<section level="1">
<head>
   <toctitle>Brahminen</toctitle>
</head>
<content>

<poem id="bang2001091601">
<head>
   <title>Brahminen I</title>
   <toctitle>Brahminen I</toctitle>
   <indextitle>Brahminen I</indextitle>
   <firstline>Hvorfor, Bajadere, frister du hin Brahmin</firstline>
   <notes>
      <note>S. 73-74.</note>
   </notes>
   <quality>korrektur1,korrektur2,kilde,side</quality>
</head>
<body>
Hvorfor, Bajadere, frister du hin Brahmin
med dine Læbers Rødt og med dine Smil?
Véd du da ej, at i Templet ved Ganges' Bred
gav han Indiens Gud hele sit Liv?

Hvorfor, Bajadere, drager du ad hans Vej
men dine Længsels Blik og med dine Ord?
Sér du da ej, at ikkun mod Ganges' Vand
Stirrer med Sorg i Sind den stakkels Brahmin?

Hvorfor, Bajadere, strejfer du vel hans Kind
med al din Aandes Glød og med dit Haar?
Véd du da ej, at selv om han længtes mod dig
Indiens Gud - <w>tog</w> jo hans Liv.

<small>(1882.)</small>
</body>
</poem>

<poem id="bang2001091602">
<head>
   <title>Brahminen II</title>
   <toctitle>Brahminen II</toctitle>
   <indextitle>Brahminen II</indextitle>
   <firstline>Kom og lad mig flette</firstline>
   <notes>
      <note>S. 75-77.</note>
   </notes>
   <quality>korrektur1,korrektur2,kilde,side</quality>
</head>
<body>
Kom og lad mig flette
Roser i dit Haar,
du, Glædens Præstinde,
og dans og blot
din dejlige Lænd,
skønne Præstinde.

Stum sidder Brahmas Søn:
Øjet uden Begær
hviler paa din fremmede Skønhed.
Ham bringer din Lænd
intet Budskab om Lyst.

Og ikke din høje Barm
er bølgende Puder
for hans Vellyst -
til at dække med Kys.

Ham er din hvide Hud
ikke levende Silke
ikke for hans Mund
og ikke for hans kælende Hænder;
og ej dine Læber
en blodig Blomst
i hvis Sødme begravet
han drak Berusning.

Og dog - lad mig flette
Roser i dit Haar,
dans, Præstinde!
Kælen som Pantren i Spring,
kysk som Dommæas Søn
skøn som en Jomfru fra Melos -
da maaske
vaktes han,
Sønnen af Brahma.

Ja - jeg vil flette
    Roser i dit Haar,
    Glædens Præstinde.
Selv vil jeg blotte din Lænd
Selv vil jeg binde dit Skørt.

Man han, ak, Brahmas Søn,
    dog bli'r dig fremmed.
</body>
</poem>

<poem id="bang2001091603">
<head>
   <title>Brahminen III</title>
   <toctitle>Brahminen III</toctitle>
   <indextitle>Brahminen III</indextitle>
   <firstline>Jeg søgte ham, Brahminen</firstline>
   <notes>
      <note>S. 78-79.</note>
   </notes>
   <quality>korrektur1,korrektur2,kilde,side</quality>
</head>
<body>
Jeg søgte ham, Brahminen,
under Palmernes Kroner,
spurgte ham stille,
mens Stjernerne tændtes:

Hvad er at leve?
- At maatte forsage!
Hvad er at nyde? -
- At forbryde sig mod Gud!

Saa talte han, den Arme,
under Palmernes Kroner.
Ganges flød stille,
mens Stjernerne tændtes.
</body>
</poem>
</content>
</section>

<section level="1">
<head>
   <toctitle>Minder</toctitle>
</head>
<content>

<poem id="bang2001091606">
<head>
   <title>Chopins Ballade</title>
   <toctitle>Chopins Ballade</toctitle>
   <indextitle>Chopins Ballade</indextitle>
   <firstline>Geni, du Gave til Elendighed</firstline>
   <notes>
      <note>S. 83-88.</note>
   </notes>
   <quality>korrektur1,korrektur2,kilde,side</quality>
</head>
<body>
Geni, du Gave til Elendighed,
hvor Aanden, selv fattig,
kun gør de andre rige,
og Verden, den lever,
af hvad der dem fortærer.
Ilden - Ilden,
som deres Sjæle brænder ...
Geni, du Gave til Elendighed.

Chopins Ballade,
    den, der længst
vil bære hans Navn
fordi i den
dybest hans Hjærte har blødt -
den om Georg Sand
spillede hun.

Kærlighed -
al din Sødmes Sødme,
som ingen Ord kan male,
Kærlighed -
Kvalen i din Kval,
som ingen Tanke maalte,
Kærlighed -
dine Flammers Flamme
spillede hun.

Mens selv hun kold,
Præstinden i Templet lig
under Offersangens Forvirring,
ubevæged sad.

Hvor var Ansigtet blegt,
og Munden, til Vellyst skabt,
var næsten kruset til Spot;
mens Øjnene store
og Barnets lig
sorgfulde laa -
Bleghedens Gaade.

Hvor skøn hun var:
Brillanter over Silkedragtens Flod.
Skønnere var ingen
Dronning under Mængdens Tilbedelse
end hun,
mens de dejlige Arme,
Tusinders Fristelse,
hen over Flygelet fløj.

Ild hun udgød
og læskede Længslerne,
æggede Hjerter, der frøs,
saa de drømte sig hede,
vækkede Sjæle af Død,
saa de troede sig leve,
kaldte for et <w>Nu</w>
denne <w>Lazarus</w> af Graven
til Liv
Lidenskabers Liv.

Men selv hun kold,
Præstinden i Templet lig
under Offersangens Forvirring
uberust sad,
uberust og sørgmodíg.<note>Førstetrykket har "sørgmodíg" og ikke "sørgmodig", måske det er en trykfejl?</note>
Og, stolt, under Bifaldets Larm,
Ekko af et Verdensrys Sejerssang,
bøjed hun kun Hovedet taust.

Hvor de skreg i den vældige Sal,
hvilket Jubel der var -
<w>hun</w> der ude stod
I Kulissernes Halvlys:
hvor var Ansigtet blegt
og Munden, til Vellyst skabt,
hvor var den sørgmodig,
medens hun hvidskede svagt:
Ja - lykkelige - <i>I</i>.
- - -

Geni - de Gave til Elendighed,
hvor Aanden, selv fattig,
kun gør de andre rige,
og Verden, den lever
af hvad der <w>dem</w> fortærer,
Ilden - Ilden,
som <w>deres</w> Sjæle brænder ...
Geni - du Gave til Elendighed.
</body>
</poem>

<poem id="bang2001082201">
<head>
   <title>I Theatret</title>
   <toctitle>I Theatret</toctitle>
   <indextitle>I Theatret</indextitle>
   <firstline>I Theatret</firstline>
   <notes>
      <note>S. 89-91.</note>
   </notes>
   <quality>korrektur1,korrektur2,kilde,side</quality>
</head>
<body>
I Theatret
var der Hede og Lys
og Folk i Sørgedragter.
Mestrens Død
de fejred,
Liszts,
der troned mellem Laurbær.

I sorte Rober
sang Damerne Mindesange,
i sorte Slips
Herrerne Kirkemusik.

Publikum nikked
i jævn Højtidelighed.

Men du, min Elskte,
troned højt i din Loge,
al Elskovens Lykke
straaled paa dine Træk.
Dumdristigt dit Blik
ynked ,,Minde'' og Døden
- hver Gang det lysende
ramte mit.

<w>Saa</w> sad du, Elskte,
overmodig
midt under Højtid og Død.

Damer sang Kirkekoraler
Herrer Passionsmusik.

Men det var til <w>dig</w>,
han smilte,
Mestren,
fra sin Laurbær.
</body>
</poem>

<poem id="bang2001082202">
<head>
   <title>Til en Veninde I</title>
   <toctitle>Til en Veninde I</toctitle>
   <indextitle>Til en Veninde I</indextitle>
   <firstline>Det var ej Dagen</firstline>
   <notes>
      <note>S. 92-93.</note>
   </notes>
   <quality>korrektur1,korrektur2,kilde,side</quality>
</head>
<body>
Det var ej Dagen,
blev ej Livet.
Kun en Morgen det var,
en Sommermorgen,
naar vor Have vaagner.

End er det ikke lyst,
og Solen kom ej.

Lig Nattens sidste
brudte Drømme dvæler
de sidste Halvslør
under Lindes Kroner,
mens rundt i Klynge
dufter dugbedækked'
Roserne -
saa spædt men sødt.

Og Halvskær er det alt,
mens Dagen Natten kysser.

End Naturen véd ej,
<w>hvi</w> den <w>Solen</w> vækker,
men elsker <w>Dæmringen</w>,
som var den <w>Dagen</w>.
</body>
</poem>

<poem id="bang2001082203">
<head>
   <title>Til en Veninde II</title>
   <toctitle>Til en Veninde II</toctitle>
   <indextitle>Til en Veninde II</indextitle>
   <firstline>Husker De Billedet end</firstline>
   <notes>
      <note>S. 94-95.</note>
   </notes>
   <quality>korrektur1,korrektur2,kilde,side</quality>
</head>
<body>
Husker De Billedet end,
som saa tit vi betragted
sammen og Side ved Side?
Høsten det hed.

Under tyndede Linde,
lænet til Havens Mur,
drømmer en Kvinde.
Solen er nede alt,
men dog hun dvæler,
stirrer mod Aftenens
Skyer, der bleges.......

Saadan, Veninde,
tænker jeg end, at De,
trods Deres Lykke,
stundom i Skumringens Tid
stirrer mod Ungdommen hen,
Ungdommens Dag, som var vor.
</body>
</poem>

<poem id="bang2001082102">
<head>
   <title>Blomsterne tilhører dig</title>
   <toctitle>&bdquo;Blomsterne tilhører dig&ldquo; -</toctitle>
   <indextitle>Blomsterne tilhører dig</indextitle>
   <firstline>Koncerten er sluttet</firstline>
   <notes>
      <note>S. 96-98.</note>
   </notes>
   <quality>korrektur1,korrektur2,kilde,side</quality>
</head>
<body>
Koncerten er sluttet,
i Vognen hun steg.
Hastig og sagte
gav hun Kudsken Besked:

Det galdt om at narre
de Folk ved en Souper,
det galdt om <w>mer</w>:
at flygte - til en stille Times Fred.

At flygte til <w>ham</w>,
hendes eneste Ven,
hendes ukendte Page,
hendes Hjertes Ungersvend.

Nu er hun i Huset,
hvor i Højden han boer;
nu skælver hun ved Døren,
som knap hun aabne tør;

Nu er hun derinde
og ser det kære Rum
og ham i Lys fra Lampen,
mens hun stanser, rød og stum.

De kongelige Skuldre
Magnaters Kappe bær',
Diamanterne glimter
i Haaret, her og dér.

Saa slipper hun de Blomster,
som nys hun høstet har:
Til dig, hun hvidsker stille,
til dig de ene var.
</body>
</poem>

<poem id="bang2001082101">
<head>
   <title>Prinzess' Udaschkine</title>
   <toctitle>&bdquo;Prinzess' Udaschkine&ldquo;</toctitle>
   <indextitle>Prinzess' Udaschkine</indextitle>
   <firstline>Da først jeg dig saa'</firstline>
   <notes>
      <note>S. 99-100.</note>
   </notes>
   <quality>korrektur1,korrektur2,kilde,side</quality>
</head>
<body>
Da først jeg dig saa',
som Prinzess' Udaschkine
paa Scenen du laa.
Saa fager var aldrig
det Ondes hellige Jomfru,
som, Polakinde
i din Silke du.

Aar der svandt.
Men endnu jeg dig sér
som fra din Tigerskinds Hynde,
Prinzess' Udaschkine, du lér.

Ja, Polakinde,
med Ret du lo:
Ti fra den samme Stund
haardhændt min Skæbne du blev -
Skæbnen for to.
</body>
</poem>
</content>
</section>

<section level="1">
<head>
   <toctitle>Forskellige Digte</toctitle>
</head>
<content>

<poem id="bang2001052602">
<head>
   <title>Sommer</title>
   <toctitle>Sommer</toctitle>
   <indextitle>Sommer</indextitle>
   <firstline>Du, Sommer</firstline>
   <notes>
      <note>S. 103-06.</note>
   </notes>
   <quality>korrektur1,korrektur2,kilde,side</quality>
</head>
<body>
Du, Sommer,
Akazieduftende,
Roser bærer din Lænd,
men en visnende Krands af Jasmin,
smykker, Mænade, dit Haar.

Dage du ejer
saa hede,
at Sjælen de matter:
som naar i lunende Vand
Aarerne aabnes,
og med det rindende Blod
Livet
hensvinder trægt.

Og Nætter -:
naar under den sitrende Luft,
som Vellugt mætter,
Jorden skælver;
imens Universet,
vellystberuset,
byder sit vældige Skød
brunstigt frem
til en Million
af Hymenæer.

Hver Plet gemmer Elskov.
Bag hvert et Blad
det sidste Kræ
giver sig attraafyldt hen
til sin fornyede Lyst.
Men i <i>hver</i> en Blomst
Dragerens Tørst,
elskovssygt,
søger Støvvejens Bryst
til uendeligt Kys.

Lig ét Legeme -
Kvindens,
hendes Brudgom befrugter -
skælver da
i én Lyst
salig,
den ganske Jord.

- - - - - - - - -

Du, Sommer,
Lindeblomstduftende,
Roser, bærer din Lænd,
men en visnende Krands af Jasmin,
smykker, Mænade, dit Haar.
</body>
</poem>

<poem id="bang1999061307">
<head>
   <title>Alting slukkes og døer</title>
   <toctitle>Alting slukkes og døer</toctitle>
   <indextitle>Alting slukkes og døer</indextitle>
   <firstline>Alting slukkes og døer</firstline>
   <notes>
      <note>S. 107-08.</note>
   </notes>
   <quality>korrektur1,korrektur2,kilde,side</quality>
</head>
<body>
Alting slukkes og døer:
Dagen og dens Sol,
de synker i Skumring og Mørke,
Menneskelivet,
det glider ud i Taushed.
Sommeren døer
i Høstens de lange Aftner;
Blomsterne døer
stille og Blad for Blad.
Ungdommen døer,
saa langsomt,
vi véd det ikke,
Illusionerne med,
lydløst og én efter én.
En Dag ligger selv
vor Kærlighed
død i sit Kammer.
Den Dag døde vort Haab.
Den Dag sluktes vort Liv.
</body>
</poem>

<poem id="bang1999061308">
<head>
   <title>Død, du, som altid -</title>
   <toctitle>Død, du, som altid -</toctitle>
   <indextitle>Død, du, som altid -</indextitle>
   <firstline>Død</firstline>
   <notes>
      <note>S. 109-10.</note>
   </notes>
   <quality>korrektur1,korrektur2,kilde,side</quality>
</head>
<body>
Død,
Du, som altid
ved mit Hovedgærde sidder,
ved min Side gaar
og bestandig paa mig stirrer
med stærke Øjne -

Død -
lad mig langsomt
<w>vænnes</w> til dit Selskab,
saa, naar en Dag du
Haanden
mod mig strækker,
frygtløs min
i din jeg lægger
og døer,
som jeg levede:
<w>gudløs.</w>
</body>
</poem>

<poem id="bang1999061309">
<head>
   <title>Giv mig -</title>
   <toctitle>Giv mig -</toctitle>
   <indextitle>Giv mig -</indextitle>
   <firstline>Giv mig, Du døde Gud</firstline>
   <notes>
      <note>S. 111.</note>
   </notes>
   <pictures>
      <picture src="bang1999061309-p1.jpg">Faksimile af "Giv Mig" fra Bangs <i>Digte</i>, 1889.</picture>
   </pictures>
   <quality>korrektur1,korrektur2,kilde,side</quality>
</head>
<body>
Giv mig, du døde Gud,
giv mig, du tomme Himmel,
én Dag i Livets Sol,
én Dag blot levet fuldt:
i Elskov elsket.
</body>
</poem>

<poem id="bang1999061310">
<head>
   <title>Var der en Gud -</title>
   <toctitle>Var der en Gud -</toctitle>
   <indextitle>Var der en Gud -</indextitle>
   <firstline>Var der en Gud</firstline>
   <notes>
      <note>S. 112-14</note>
   </notes>
   <quality>korrektur1,korrektur2,kilde,side</quality>
</head>
<body>
Var der en Gud,
jeg vilde ham bede
at lade mig sove
<w>fast</w>
Millioner Aar
og vaagne først,
naar alle Verdner var slukte
og ingen dødelige mér,
gejle Hunde lig,
efter Nydelsen, der flygter,
forgæves løb.
Og ingen Forplantningens Drift
i det Levendes Hjerte
Elskov udsaaede til Kval
og fødte den navnløse Angst -
med Begæret, der
Sjælene nager
lig en fortidig
Øgles Klo.

Naar alt var endt
og den sidste Drøm
med det sidste Hjerte slukt,
mens Stjerne som brustne Øjne saa'
        stille
    paa det stille Tomme -
<w>da</w> vilde jeg vaagne
        og dø
,,i en lykkelig Time''.
</body>
</poem>

<poem id="bang1999061311">
<head>
   <title>Du store Intet -</title>
   <toctitle>Du store Intet -</toctitle>
   <indextitle>Du store Intet -</indextitle>
   <firstline>Du, store Intet</firstline>
   <notes>
      <note>S. 115-16.</note>
   </notes>
   <quality>korrektur1,korrektur2,kilde,side</quality>
</head>
<body>
Du, store Intet,
som paa Livet
venter;
uhyre Grav,
hvor Verdener
fylder som Sandskorn -

Lær mig, Du Vældige,
ret hvor ringe jeg er,
selv til en Klage for ringe -
saa <i>taus</i> jeg maa gaa,
men med Hovedet oprejst
- frem i det evige Mørke.
</body>
</poem>

<poem id="bang1999061312">
<head>
   <title>Fædreland -</title>
   <toctitle>Fædreland -</toctitle>
   <indextitle>Fædreland -</indextitle>
   <firstline>Fædreland</firstline>
   <notes>
      <note>S. 117-18.</note>
   </notes>
   <quality>korrektur1,korrektur2,kilde,side</quality>
</head>
<body>
Fædreland,
Plet af Jord paa Jorden;
Fædreland,
Du, vort Sekels Polen,
indad sønderslidt
og udad sønderlemmet;
Fædreland,
sørgeklædte Moder,
<w>lær</w> os:
smaa at være.
Lær med Taalmod os
Hverdagsdragt at bære
<w>Arbejdsdragt</w> -
Moder,
dig til Ære.
</body>
</poem>
</content>
</section>
</workbody>
</kalliopework>
