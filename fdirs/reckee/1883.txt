CVS-TIMESTAMP: $Date$
VQ:korrektur1


I:reckee2001101101
T:En Engel har rørt din Pande
F:En Engel har rørt din Pande

En Engel har rørt din Pande
Paa sin Flugt med en Liliegren;
Hvad kunde den ellers danne
Saa lys, saa skjær og saa ren!

Og Duggen i Liliens Bæger
Har givet dit Øie dets Skin;
Hvad er det vel ellers, som kvæger
Og spreder Lys i mit Sind!

Og en Rose fra Himlens Have
Har svævende rørt din Mund;
Hvor fik den vel ellers den Gave
At aande mig karsk og sund!

Christi signe din Mund og Pande,
Der til dine Øine to;
De lærte mig troe paa de Lande,
Hvor Blomsterne feirest groe!

