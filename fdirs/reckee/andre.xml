<?xml version="1.0" encoding="ISO-8859-1"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="reckee" status="incomplete" type="poetry">
<workhead>
   <title>Andre digte</title>
   <year>?</year>
   <cvs-timestamp>$Id$</cvs-timestamp>
</workhead>
<workbody>

<poem id="reckee2001102301">
<head>
   <title>Af Bertran de Born</title>
   <toctitle>Af Bertran de Born</toctitle>
   <indextitle>Af Bertran de Born</indextitle>
   <firstline>Vaagn af din Slummer, min deilige Brud</firstline>
   <notes>
      <note>Passus fra det romantiske Troubadourdrama <i>Bertran de Born</i>.</note>
   </notes>
   <!-- Fra Billen -->
</head>
<body>
Vaagn af din Slummer, min deilige Brud,
       Hør Strengene tone!
Stjernerne blinke paa Himmelens Skrud,
       Vaagn op og kom ud,
Kom som et tindrende Stjerneskud,
       Herlig og prud,
Fagreste Smykke paa Nathimlens Krone!

Kom, for at Himlen sin Skjønhed kan faae
       I Lys af dit Øie!
Alle de Stjerner, som over den gaae,
       Skal undrende staae;
Rosen den røde, Violen den blaa
       Med Dugdraaber paa,
Alle de skal for din Skjønhed sig bøie!

Hører du, Elskede! Vaagn under Liin,
       Min Fred du mig bringe!
Ikke mig lyster den skummende Viin
       Fra Mosel og Rhin, -
Bring mig din Rosenkind, fager og fiin,
       Læg den til min!
Hid er jeg fløiet med Ild under Vinge!
</body>
</poem>

<poem id="reckee2002031701">
<head>
   <title>Alt dækker Nattens vide -</title>
   <toctitle>Alt dækker Nattens vide -</toctitle>
   <indextitle>Alt dækker Nattens vide -</indextitle>
   <firstline>Alt dækker Nattens vide</firstline>
   <notes>
      <note>Bidrag fra Carsten Wiedemann.</note>
      <note>Indtastet efter Ernst von der Recke: <i>Smaadigte i Udvalg</i>, Gyldendal,1916.</note>
   </notes>
   <quality>kilde</quality>
</head>
<body>
Alt dækker Nattens vide
Slængkappe Land og Byer;
Ensomme Stjerner skride
Deroppe mellem Skyer.

Saa sløres de, saa lukke
Skybjerge for dem til;
Men atter frem de dukke
Med samme Straalespil.

- Lær mig, I høie, rene
Stjerner paa Himlens Hvælv,
I Natten at gaae ene
Med Lyset i mig selv!
</body>
</poem>
</workbody>
</kalliopework>
