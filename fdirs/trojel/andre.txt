VQ:korrektur1
I:trojel2001053001
T:Før Noah Tid var Adams Børn kun Tosser
F:Før Noah Tid var Adams Børn kun Tosser
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Før Noah Tid var Adams Børn kun Tosser,
de nøde kun det halve Liv;
med Pigerne de dreve Narrensposser<footnote>Narrensposser: narrestreger</footnote>,
og det var alt der' Tidsfordriv.
:|: De kjendte ei den ædle Kraft,
der ligger skjult i Druens Saft. :|:

I Verdens Vaar dog bedre Druer vare,
vor Kunst har ei Naturen naaed';
men tænk engang !  hvor de var store Narre,
der saadan Frugt paa Ranken aad.
:|: Derfor kom og en Strøm af Vand,
og drukned dem, Mand for Mand. :|:

saa saare dum var Lameks Søn dog ikke,
han pressed Saft; ham være Tak !
Men Vinen selv forstod han ei at drikke,
thi han sig fuld i Eenrum drak.
:|: Derfor bekom han og til Løn,
at udlees af sin yngste Søn. :|:

Maaskee først Cham opfandt den Kunst at drikke,
og drak i Selskab med sin Søn;
men vor Papa, og Sem forstod den ikke,
de drak vel nok, men drak i Løn;
:|: og gid kun ei der' Afkom fik,
i Arv fra dem den samme Skik. :|:

Den brave Loth, som vi bør ellers hædre,
thi han i Viin fandt stor Behag,
han gjorde det just ikke meget bedre;
thi han med Quinder drak i Lag.
:|: Og hvo med dem har tømt en Pot,
den samme Fare staaer som Loth. :|:

I Japhets Slægt en større Tosse gives,
en Kongesøn i Albion;
han vælge skal, hvordan han vil aflives 
hvad Frihed gi'er ei Albion ?
:|: Hans Valg hvor faldt det Manden ind ? 
at ville døe i et Fad Viin ! :|:

O Viisdoms Maal, o Held for vore Dage !
Vi Mænd, som Klubber først opfandt !
Vi ønske ei den gyldne Tid tilbage,
ved Byttet vi kun lidet vandt.
:|: At drikke i en Klub som vor,
er meer end alle gyldne Aar. :|:

I:trojel2001071501
T:Var Odin ei den Viseste i Norden
F:Var Odin ei den Viseste i Norden
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Var Odin ei den Viseste i Norden,
en Gud saa stolt, som vel Homerus har?
Han vredtes kun, og Himlen brølte Torden,
:|: han tænkte: Danmark bliv! og Danmark var. :|:

Men hvad var vel hans Glæde her paa Jorden,
mon evig Kamp, og evig Vaabenbrag?
Var hans Musik en uophørlig Torden?
:|: Var Troner kun hans Attraa Nat og Dag? :|:

Nei, nei! saa vild var vor Valfader ikke;
hans Lyst var Sang, og Øl og Mjød til Drik;
han slog kun for i Ro at kunne drikke,
:|: og fyldte Bægres Klang var hans Musik. :|:

Men da han blev omsider kjed af Jorden,
saa skabte han et varigt Himmerig ?
en Salighed for Kjæmperne i Norden,
:|: et Valhalla til Fryd for dem og sig. :|:

Thor tog et Fjeld blandt Norges Marmorklipper,
og vendte det, og satte det til Bord,
derpaa stod Kruos med Mjød, som aldrig slipper,
:|: og Bragi blev til Gud for Sangen gjort. :|:

Valhalla stod Elysium til skamme,
Valfader drak, før han foer heden hen,
en vældig Drik, og skal sig i det samme,
:|: og foer til Valhalla, og drak igjen. :|:

Hver Skandinav fik Lyst til Asgaards Glæde,
og elsked' Dyd, og øved' Heltedaad
for der at faae blandt Aserne et Sæde,
:|: han smilede ad Dødens hvasse Braad. :|:

Saa gjorde og hiin stolte danske Konge,
som sin Tyran bød Orme stinge død;
Man hørte ham i Pinen glad at synge:
:|: "jeg gaaer til Odins Sal at drikke Mjød." :|:

Og var der vel en Helt paa danske Slette,
som Valhal vis i Kampen veeg en Fod?
Nei! for sig der til bords at kunne sætte,
:|: han sidste Draabe Blod for Landet lod. :|:

Naar Valhal ei saa stolt et Himmerige,
og vi det ei høiagte, Skam os da!
Vi synge rask, og drikke tæt tillige,
:|: saa have vi jo her et Valhalla! :|:


