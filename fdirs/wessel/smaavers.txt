CVS-TIMESTAMP: $Date$
VQ:korrektur1,korrektur2,kilde,side
VN:Såvel i tekstens ordlyd som i digtenes arrangering har vi fulgt I. Levins <i>J. H. Wessels samlede Digte</i> fra 1862. Inddelingen af Wessels digte i <i>Fortællinger</i>, <i>Blandede Digte</i> og <i<Smaavers</i> (og dennes underinddelinger) er altså et rent redaktionelt påhit, som har den egenskab at give overblik og at skabe orden i et forfatterskab der ellers er spredt ud over et mylder af tidsskrifter, håndskrifter, privattryk osv. Levins forklarende noter er medtaget og kan skelnes fra Kalliopes noter derved at de er sat i citationstegn.


I:wesselsmaaversa0
T:Den, som aldrig turde drikke
F:Den, som aldrig turde drikke
N:Side 251.

Den, som aldrig turde drikke,
Turde aldrig noget stort;
Ægte Helte lade ikke
Vandet skylle Modet bort.

<nonum><center><i>Chorus</i></center></nonum>
Krigeren, for han er Helt,
Takker Vinen i sit Telt.


I:wesselsmaaversa1
T:For Kierlighed er Viin
F:For Kierlighed er Viin
N:Side 251.

For Kierlighed er Viin
En daarlig Medicin;
Thi, naar de komme sammen
Forøges altid Flammen;
Og, naar de sammen kommer,
Saa blier der dobbelt Sommer;
Men Sommeren er heed,
Som Gud og hver Mand veed.


I:wessel2002092210
T:Naar jeg formaaer, jeg gierne vil
F:Naar jeg formaaer, jeg gierne vil
N:Side 252.

Naar jeg formaaer, jeg gierne vil
En draabe drikke af og til;
Om hver en Mand og hver Madame
Kun foretoge sig det samme,
De klamredes da ei saa tidt
Om Dit og Dat, og Fias og Sk&mdash;.

Hvis nogensinde jeg faaer i Sinde
(Som neppe skeer) mig at beqvinde,
Da skal et evigt, evigt Ruus
Stadfæste Freden i mit Huus. -
Men over denne Impromptu
Jeg alt undseelig er og bly.


I:wesselsmaaversa2
T:Alt det, som i Ungdommen glæde os kan
F:Alt det, som i Ungdommen glæde os kan
N:Side 252.

Alt det, som i Ungdommen glæde os kan,
En Kone os giver, os giver en Mand;
    Man mærke, at Bacchus her menes ved Manden,
    Og at jeg Fru Venus forstaaer ved den anden.
Man veed, at for Venus her Døren er lukt;
    For ikke med Smerte at savne Madamen,
Saa troer jeg, det er baade billigt og smukt,
    At drikke en Draabe, imens vi er sammen.


I:wesselsmaaversa3
T:Mærk derpaa!
F:Mærk derpaa!
N:Side 253.

Mærk derpaa!
For det første
Skal du tørste,
Drikke saa.
Siden, naar
Viin er drukket,
Tørsten slukket,
Nok en Taar.


I:wesselsmaaversa4
T:Efter mine ringe Evner
F:Efter mine ringe Evner
N:Side 253.
K:norskeselskab

Efter mine ringe Evner
(Jeg beskeden saa dem nævner)
Jeg ei rettere kan see,
End at den, som gider lee,
Bør imellemstunder drikke -
Wessel! Meyer! Fasting! <I>ikke?</I>


I:wessel2002092211
T:N. N. er mit Navn
F:N. N. er mit Navn
N:Side 253.

N. N. er mit Navn,
Drikke er mit Gavn,
Er der Punsch og Glasser,
Symbolumet passer
Paa enhver især,
Brødre! iblandt jer.


I:wesselsmaaversa5
T:Afholdenhed! du Vises Dyd
F:Afholdenhed! du Vises Dyd
N:Side 254.

Afholdenhed! du Vises Dyd,
Som jevn og seig, men varig Fryd
    I et langvarigt Liv os byder!
Du tager vel ei ilde op,
At jeg dog heller i Galop,
    I kort, men heftig Lyst mig fryder.


I:wessel2002092212
T:Afholdenhed er en deilig Dyd
F:Afholdenhed er en deilig Dyd
N:Side 254.

Afholdenhed er en deilig Dyd,
Men Uafholdenhed gi'er større Fryd;
Maaskee for jeg ei bedre vidste,
Jeg lider nok saa godt den sidste.


I:wesselsmaaversa6
T:Kiere Børen, ta'er jer vare
F:Kiere Børen, ta'er jer vare
N:Side 254.

Kiere Børen, ta'er jer vare,
Elskov er en enkelt Snare
(Mærker, af en enkelt Traad);
Men giør Vinen Halsen vaad,
Vi da vistnok Tak skal have:
For jert Hierte, for jer Mave
Begge steds er Ildebrand,
Som kun slukkes slet med Vand;
Thi som jeg tilforn har sagt,
Ild derved til Ild bli'er lagt.


I:wesselsmaaversa7
T:I en Stambog
F:Lev vel og fornøiet!
N:Side 255.
K:stambog

Lev vel og fornøiet!
Hav stedse for Øiet,
    Du ei er ret frisk.
For meget af Kiødet
Saa mangen har dødet,
    Spiis derfor helst Fisk.


I:wesselsmaaversa8
T:Ligeledes
F:Dieu nous juge par nos vertus
N:Side 255.
N:,,Ligeldes'', dvs. som forrige digt også fra en stambog.

Dieu nous juge par nos vertus
Et non par nos sacrifices.

Du skal i fremmed Egn i denne Tanke styrkes:
Gud mere værdigen ved Dyd end Offer dyrkes.


I:wessel2002092213
T:Jeg troer, jeg i en Bog har læst
F:Jeg troer, jeg i en Bog har læst
N:Side 255.

Jeg troer, jeg i en Bog har læst,
At Ægtskab er Friheds Pest.
Jeg læste, troer jeg, i en anden,
At Ægteskab er værr' end Fanden.
Jeg læste i den tredie,
Som var den værste af de tre;
Og kunde jeg erindre dette,
Saa skulde jeg det her fremsætte.


I:wesselsmaaversa9
T:Til Hr. K. og hans Kone paa deres ellevte Bryllupsdag
F:Jeg vil ved dette ringe Skrift
N:Side 256.

Jeg vil ved dette ringe Skrift,
Den Dag, paa hvilken I blev' gift,
Saavidt jeg mægter celebrere.
Min Celebreren klinger saa:
Paa denne Dag gid Fanden maae
I mangen Aaring Tænder skiære,
For I befinder jer saa vel
Paa jeres Legem og jer Siæl!
Fordi Hr. K.... og Madamen
Hver Dag sig glade spise mæt,
Og spørge ei om Tamperret.
Det Fanden længe ærgre - Amen!


I:wessel2002092214
T:Ønsket
U:Impromptu
F:Hvad Ove Meyers Ønske er
N:Side 256.

Hvad Ove Meyers Ønske er,
Det Amtmand veed, det veed enhver,
Han blive vil, hvad vist han bliver,
En Hanrei og en Sorenskriver.
(En Hanrei og en Ægtemand
Er ofte eet i Ægtestand).

    Mit Ønske saa omtrent kan lyde:
Gid ingen Creditor mig byde:
Sieur Johan Herman Wessel, flyt
Til Slutterie fra Madam Schiøtt!


I:wesselsmaaversa10
T:Impromptu over Tandpine
F:Du Tændernes uhøflig' Giest
N:Side 257.

Du Tændernes uhøflig' Giest,
Al Roeligheds og Friheds Pest,
Du er paa Jorden Vice-Fanden,
Og halve værre end den anden;
Men siig mig, naar du plage skal,
Hvi falder just paa mig dit Val,
Paa mig, som seer kun sorte Dage,
Og sorte haver lagt tilbage;
Paa mig, som meer ei Kiole har,
Og har den ubetalt, jeg bar;
Hvis Krop knap fire Skilling gielder,
Hvis Aand Bekymring daglig fælder,
Hvis Creditorer er en Flok?
Er dette dig ei Plager nok?
Paa denne Suppe kom en Jævning
Af Mandags og af Torsdags Stævning. -
See der gaaer <I>Meldahl!</I> glad og feed,
Som nu af ingen Plage veed;
Forlad du mig, tag ham i Steden,
Og lad ham faae lidt Sorg blandt Glæden.


I:wesselsmaaversa12
T:Til Luft-Skipperne
F:I, som med brændbar Luft Maskiner fylde
N:Side 258.

I, som med brændbar Luft Maskiner fylde,
Hvad vilde mangen Mand ei eder skylde,
Ifald I pumped' lens
For den Ingrediens
Vor Byes Jesabeller,
Som hverken I, jeg ikke heller,
Maaskee slet ingen tæller;
Og samme strax igien i Luftmaskiner pumped',
Og nøie valgte Vinden saa,
De Land ei kunde naae,
Men midt i Havet dumped'!

    Og er hos nogen af jer ledigt Sted,
Han tage min Bekymring med
Ombord
For billig Fragt og gode Ord!


I:wesselsmaaversa13
T:Anbefaling paa en Ansøging om Ansættelse ved Veivæsenet
F:Af nærværende Cujon
N:Side 258.

Af nærværende Cujon
Er jeg ret en stor Patron;
Meere værdige Personer
Blandt vor Christenheds Cujoner
Sikkerlig der findes ei
Til at trippe paa en Vei.


I:wesselsmaaversa14
T:Med en Gave til Sygecassen
F:Den sextende i Februar
N:Side 259.

Den sextende i Februar
Min dyrebare Fader var
    Fød;
Jeg gierne ved slig Leilighed
Gav Skillingen til den, som leed
    Nød.


I:wesselsmaaversa15
T:Til Digterens Hustru
U:Impromptu
F:Du, som for din og min Plaseer
N:Side 259.

Du, som for din og min Plaseer,
Og hidindtil for intet meer,
    Hos mig har sovet!
Du, som jeg svoer en evig Troe,
Og jevnlig afbrudt Natteroe
    For Præst har lovet -
Kort: du, som jeg har Løvte holdt,
Skiønt det har ingen Skade voldt
    Paa smalle Taille!
Du, som jeg kalder tidt paa Skiærts,
Men nu for Rimet i mit Vers
    En sød Canaille!
Dig giør jeg vitterligt, min Mo'er!
At jeg ei spiser ved dit Bord
   For denne Sinde;
Men Klokken fire, ja vel tre,
Med Glæde jeg igien skal see
    Min søde Qvinde.


I:wesselsmaaversa16
T:Paa Sammes Fødselsdag
U:den 23de Februar 1782
F:Gid i mange glade Dage
N:Side 260.
N:,,Paa Sammes'', dvs. på hustruens fødselsdag, jvf. forrige digt i samlingen. Jonas er digterens søn (blåøjet, forældrene havde begge brune øjne).

Gid i mange glade Dage
Du den søde Fryd maae smage,
At see <I>Jonas</I> om dig gaae;
Men hvis end du vil med flere
Vore Værelser meublere,
Ydmygt dog jeg bede maae:
Øinene ei blive blaae.


I:wesselsmaaversa17
T:Impromptu til Mad. Juel paa hendes Fødselsdag
F:Gid du maae mange Penge eie!
N:Side 260.

Gid du maae mange Penge eie!
Dig frugtbart vorde Ægteleie!
Det er i Korthed hvad jeg veed
At ønske i Gesvindighed.


I:wesselsmaaversa18
T:Til Fru Walter
F:Du skienktes os af Himmelen
N:Side 260.

Du skienktes os af Himmelen,
Og fire Gratier der bleve,
Der sildig blive tre igien;
Til Nordens Ziir du længe leve!


I:wesselsmaaversa19
T:Ved en Vens Bortreise til Norge
F:Snart du i elskte Land skal være
N:Side 261.

Snart du i elskte Land skal være,
Hvor først du aanded' Troe og Ære,
Hvor Mod og Godhed sammen boer.
Siig til vor Roes de norske Sønner:
At vi paa Landsmænds Dyder skiønner,
At vi dig evigt Venskab svoer.


I:wesselsmaaversa20
T:Afskeds-Sang
F:Kiække Landsmand! Held dig følge!
N:Side 261.

Kiække Landsmand! Held dig følge!
Ærligt Venskabs Ønske er.
Brødres Taushed skal ei dølge,
At du var vort Selskab kiær.
Med oprigtigt Venskabs Harmonie
Hver retskaffen Broder stemmer i:
Kiække Landsmand! Held dig følge!
Ærligt Venskabs Ønske er.


</nonum></center>:Vers på opgivne Rim

I:wesselsmaaversb0
T:Naar Doris vil sin Haand til mine Læber føre
F:Naar Doris vil sin Haand til mine Læber føre
N:Side 261.
K:norskeselskab

Naar Doris vil sin Haand til mine Læber <I>føre,</I>
Naar hendes Englerøst fortryller agtsomt <I>Øre,</I>
Naar hun nedlader sig, at hvile paa mit <I>Skiød,</I>
Hvor ønsker da min Siæl, jeg var elskværdig <I>fød!</I>


I:wesselsmaaversb1
T:Vel den, som haver lært i Ungdoms Tid at høvle
F:Vel den, som haver lært i Ungdoms Tid at høvle
N:Side 262.
K:norskeselskab

Vel den, som haver lært i Ungdoms Tid at <I>høvle,</I>
Han kan for et Chatol faae fire, fem Par <I>Støvle;</I>
Behøver han dem ei, saa kan han kiøbe <I>Lax,</I>
Skoe, Pocher, Terpentin, Huustømmer, Steen, og <I>Sax.</I>


I:wesselsmaaversb2
T:Trods Rigdom, ja Forældre trods
F:Trods Rigdom, ja Forældre trods
N:Side 262.
K:norskeselskab

Trods Rigdom, ja Forældre <I>trods,</I>
Taer vittig Pige ingen <I>Klods.</I>
Vel er Forældres gamle <I>Meening,</I>
At de skal stifte Børns <I>Foreening;</I>
Men Døttrene, de veed at <I>skrømte,</I>
Man har vel og hørt dem, som <I>rømte,</I>
For ei i sure Æble at <I>bide,</I>
Og ei forhadte Favntag <I>lide.</I>
Kort sagt: de gamle har, og unge deres <I>Skikke</I> -
Jeg holder hermed op, og Pennen vil <I>afslikke.</I>


I:wesselsmaaversb3
T:Jeg Pigers Sælskab ei kan savne
F:Jeg Pigers Sælskab ei kan savne
N:Side 262.
K:norskeselskab

Jeg Pigers Selskab ei kan <I>savne</I>
I Kiøbenhavn og andre <I>Havne,</I>
Naar jeg i Nestved har den <I>Lykke,</I>
At see Sophie, Kiønnets <I>Smykke.</I>


I:wesselsmaaversb4
T:Tæl over dine Sind, har du de fulde fem
F:Tæl over dine Sind, har du de fulde fem
N:Side 263.
K:norskeselskab

Tæl over dine Sind, har du de fulde <I>fem,</I>
Da viid, du kommer ei med dem i Verden <I>frem;</I>
Kast bort, to, tre; hvis ei, dølg varlig, du har <I>dem,</I>
Og Held og Overflod skal strømme til dit <I>Hiem.</I>


</nonum></center>:

I:wesselsmaaversc0
T:Indrykket i Aftenposten
F:To Acteurer i een Rolle
N:Side 263.
N:Om Aftenposten, se note til <xref digt="wesselsmaaversc2">.

To Acteurer i een Rolle,
Tvende, beilende til Een,
Og to Hunde om eet Been,
Aldrig kunne Venskab holde.


I:wesselsmaaversc1
T:Ligeledes
F:Tør jeg besvære Aftenposten
N:Side 263.
N:,,Ligeledes'', dvs. som forrige digt i samlingen indrykket i Aftenposten

Tør jeg besvære Aftenposten<note>Aftenposten, se note til <xref digt="wesselsmaaversc2">.</note>
Med ringe Raad imod Kiighosten:
Stød Nelliker en Morgen smaae,
Kom dem i Miød, og drik dem saa.
Hvis du er ikke inden Aften
Som den, der aldrig haver havt'en;
Saa kan du sige allenfals:
Hr. Medicus! Løgn i jer Hals!


I:wesselsmaaversc2
T:Til Agent Holck
F:Agent Holck
N:Side 264.
N:Hans Holck (1726-83), foretagsom filantrop og skribent, udgav <i>Kiøbenhavns Aften-Post</i> fra 1772 (bladet, som i daglig tale kaldtes <i>Aftenposten,</i> ophørte først i 1810). ,,Agent'' var en titel som tildeltes større handelsmænd.

Agent Holck,
De Fattiges Tolk,
Sygekassens Patriarch!
Jeg dig sender her en Mark,
I det Haab, at Himmelen
Mig giver en Ducat igien.


I:wesselsmaaversc3
T:Provst Hersom
F:Ser De Provst Hersom
N:Side 264.

Seer De Provst Hersom,
Saa siig ham, at dersom
Han ei hører op at rime,
Saa taber han sin Estime.


H1:Nytårsvers

I:wesselsmaaversd0
T:Min lille vakre Madam Knudsen!
F:Min lille vakre Madam Knudsen!
N:Side 264.

Min lille vakre Madam Knudsen!
Ret ligerviis, min Mo'er, som Strudsen,
Man siger uden mindste Meen,
Fordøier Jern, og Staal, og Steen:
Saaledes skal det mig fornøie,
Om de Fadaisen kan fordøie,
Som jeg har lagt paa dette Blad.
    Falleri, Fallera, Fallerad.

Nu fik min Indgang da en Ende,
Nu vil jeg mig til Texten vende;
Min Text i disse Ord bestaaer:
Madam! et glædeligt nyt Aar!


I:wesselsmaaversd2
T:Du lille vakre Karen Bach!
F:Du lille vakre Karen Bach!
N:Side 265.

Du lille vakre Karen Bach!
For hvert et mødigt Sting, du stak
Paa en mig høist nødvendig Frak,
Som sprak,
Tak!

          P. S. Lyksaligt nyt Aar!


I:wesselsmaaversd1
T:Bliv, søde Madam Juel! mod al Formodning riig!
F:Bliv, søde Madam Juel! mod al Formodning riig!
N:Side 265.

Bliv, søde Madam Juel! mod al Formodning riig!
Og henlev dette Aar og mange lykkelig!
Saa at vi længe maae den sieldne Lykke nyde,
At finde Normands Siæl logeret hos en Jyde.


I:wesselsmaaversd3
T:Skiæbnen gav dig glatte Kinder
F:Skiæbnen gav dig glatte Kinder
N:Side 265.

Skiæbnen gav dig glatte Kinder,
    Skiæbnen gav dig lyse Haar;
Lidt Forstand, den giør ei Hinder,
    Naar Saturnus engang faaer
    Reent afplukket dine Haar,
Og bekruset dine Kinder.


I:wesselsmaaversd4
T:Du har alt, hvad kan ønskes dig
F:Du har alt, hvad kan ønskes dig
N:Side 265.

Du har alt, hvad kan ønskes dig,
Saasnart du har kun dette ene:
Dig altid lykkelig at mene;
Men saa, min Ven! vær lykkelig! 


I:wesselsmaaversd5
T:Du giftes vil; gift dig med Gud!
F:Du giftes vil; gift dig med Gud!
N:Side 266.

Du giftes vil; gift dig med Gud!
Hvad Glæde lover ei en Brud?
Men Pokker selv har skabt, min Ven!
Et bandsat Ord; det Ord er - <I>Men</I>.


I:wesselsmaaversd6
T:Gid jeg maae see, du stedse bliver
F:Gid jeg maae see, du stedse bliver
N:Side 266.

Gid jeg maae see, du stedse bliver,
Hvad jeg dig kiendte for i Fior!
At sige, troe i Drik og troe i Ord:
Mit bedste Ønske jeg dig giver.


I:wesselsmaaversd7
T:Jeg ønsker dig, Monfrere!
F:Jeg ønsker dig, Monfrere!
N:Side 266.

Jeg ønsker dig, Monfrere!
I Aar saa skikkelig at være,
Som du var skikkelig i Fior;
Og saa god roelig Nat, min Bro'er!


I:wesselsmaaversd8
T:Mit Ønske er lidt nyt, dog, troer jeg, meget plat
F:Mit Ønske er lidt nyt, dog, troer jeg, meget plat
N:Side 266.

Mit Ønske er lidt nyt, dog, troer jeg, meget plat:
Gid du i dette Aar maae finde dig en Skat!
Dog paa den Condition, at du giør ei som somme,
Der hitte den iblant i trygge Næstes Lomme.


I:wesselsmaaversd9
T:Du yndte mangen kiøn Matrone
F:Du yndte mangen kiøn Matrone
N:Side 267.

Du yndte mangen kiøn Matrone;
Jeg ønsker: gid du ei faae Kone!
Thi du maae sikkerligen troe,
Du blev da paa Jus Talio-
                                        nis
                                        vis.


I:wesselsmaaversd10
T:Du har Skiønhed, du har Dyder
F:Du har Skiønhed, du har Dyder
N:Side 267.

Du har Skiønhed, du har Dyder,
Som henrykker os, dig pryder,
Det er baade vist og sandt;
Men naar nogen dig vil sige;
Du er Engel meer end Pige:
Troe, min Mo'er! det er ei sandt.

H1:

I:wesselsmaaverse1
T:Til J. R. Bull
F:Engang en ret forvoven Jyde
N:Side 267.

Engang en ret forvoven Jyde
Med Hagel paa en Thrønder vilde skyde,
Men fik hans Pande ei i sønder,
Nei, der skal Kugle til en Thrønder!


I:wesselsmaaverse0
T:I en Hof-Poets Navn
F:Hvo af jer Hofkrabater
N:Side 268.

Hvo af jer Hofkrabater
Er Skyld, at de Cantater,
Som jeg for Eder malte,
Er ei endnu betalte?
Jeg beder, efterdags
Da maae betales strax.


I:wesselsmaaverse2
T:Impromptu over en besværlig Hestepranger
F:Den Mand, som sælger Heste
N:Side 268.

Den Mand, som sælger Heste,
Han giorde vel det bedste,
Ifald han gik sin Vei,
Thi man ham lider ei.


I:wesselsmaaverse3
T:Kierlighed og Smørrebrød
F:At Smørrebrød er ikke Mad
N:Side 268.

At Smørrebrød er ikke Mad, 
Og Kierlighed er ikke Had, 
Det er for Tiden hvad jeg veed 
Om Smørrebrød og Kierlighed.  


I:wesselsmaaverse4
T:Over Smagen
F:Malheur au maitre fou, qui rime bien et pense
N:Side 269.

<nonum>Malheur au maitre fou, qui rime bien et pense;</nonum>
<nonum>Il le perdra un jour, ce bon-sens, qu'il encense.</nonum>
                                            <nonum>(Voltaire)</nonum>

<nonum><center>Paa Dansk:</center></nonum>
Den som i sine Vers ned til Fornuften sank,
I disse Tider fik saamænd kun Stank for Dank.


I:wesselsmaaverse5
T:Da Chloe var i Kirke
F:Indgiv din Tiener, store Gud
N:Side 269.

Indgiv din Tiener, store Gud,
At han sin Præken ei for længe trækker ud!
Din Tiener sparer du en Hob af sin Umage,
Og vi des før igien vor Pige faae tilbage.


I:wesselsmaaverse6
T:Lyksalighed
F:Lad Andre tænke, sige
N:Side 269.

Lad Andre tænke, sige,
Guld giør os lykkelige;
Jeg fandt mit Himmerige,
Min Pige! i dit Skiød.


I:wesselsmaaverse7
T:Til en Mand, hvis Barn faldt ned fra anden Etage uden at tage Skade
F:Din Siæl af ingen Kummer veed
N:Side 269.

Din Siæl af ingen Kummer veed,
Du ei af Næringssorg antastes,
Og Børn du avler, som kan kastes
En femten, sexten Alen ned.


I:wesselsmaaverse8
T:Impromptu ved en Offring
F:Som udi andre Ting, saa og udi min Gave
N:Side 270.

Som udi andre Ting, saa og udi min Gave
Fra de gemene Folk jeg mig adskille vil;
De offre lidet af det meget, som de have,
Jeg offrer dig alt mit og - lidt af andres til.


I:wesselsmaaverse9
T:Caspar Wessel
F:Han tegner Landkort og læser Loven
N:Side 270.
N:Caspar Wessel er digterens bror og han huskes i matematikken som den første der afbildede de komplekse tal i en plan (opdaget i 1797 og trykt i 1799).

Han tegner Landkort og læser Loven,
Han er saa flittig som jeg er doven.


I:wesselsmaaverse10
T:Parodi
F:Pigerne i Magle-Ølse
N:Side 270.

<nonum><center><small>Det parodierede Vers:</small></center></nonum>
,,Pigerne i Magle-Ølse
Forstaar at lave herlig Pølse;
Man sætte Ølse for, man sætte Ølse bag,
Pølsen beholder dog sin Smag.''

---

For Deres Vers har jeg stor Reverence,
Høivelbaarne Herr Raad-Conference!
Man sætte Raaden for, man sætte Raaden bag,
Conferenceraaden beholder dog sin Smag.


I:wesselsmaaverse11
T:Til Viintapper Lunds Svend
F:Hør du søde rare Fyr
N:Side 271.
N:Jvf. næste digt i samlingen.

Hør du søde rare Fyr,
Du, som altid er ved Muffen!
Laan mig tvende Mark af Skuffen!
Vinen den er her saa dyr,
Lund tre Mark for Flasken ta'er,
Og jeg kun den ene har.

I:wessel2002092215
T:Svar i Svendens Navn
F:Søde rare Wessel, Faer
N:Side 271.
N:Svarer forrige digt i samlingen.

Søde rare Wessel, Faer,
Du som aldrig er ved Muffen,
Hvis jeg laante dig af Skuffen,
Var jeg sandelig en Nar.
Drik som du har Penge til,
Lund ei creditere vil.


I:wesselsmaaverse12
T:Kiere Moder huld
F:Kiere Moder huld
N:Side 271.

Kiere Moder huld,
Giør i Guld
Al jer Uld!
Thi jer Pode, Johan Herman, mærk:
Han er ei i Penge stærk.


H1:Gravskrifter

I:wesselsmaaversf2
T:Herunder hviler Krigsraad Neergaard
F:Herunder hviler Krigsraad Neergaard
N:Side 272.
K:gravskrift

Herunder hviler Krigsraad Neergaard, den Store,
        Store, Store,
Kun Himlen veed, hvad godt han giorde,
        Giorde, giorde.
At tale om hans kiere Frue,
Da var hun venlig som en Due;
At tale om hans tvende Sønner
Det ei Umagen lønner;
Men naar jeg tænker paa hans Datter,
Kan jeg ei bare mig for Latter.


I:wesselsmaaversf3
T:Jeg, salig Ove Gierløv Meyer
F:Jeg, salig Ove Gierløv Meyer
N:Side 272.
K:gravskrift

Jeg, salig Ove Gierløv Meyer,
Begik Sottiser, som jeg pleier,
Men denne Gang begik jeg fem,
Den sidste var dog værst blandt dem;
Thi gik jeg hiem, skar ud min Strube,
Og sidder her i Helveds Grube,
Hvor nu den lede Satan eier
Mig, salig Ove Gierløv Meyer.


I:wesselsmaaversf4
T:Her ligger Lieut'nant Stabel
F:Her ligger Lieut'nant Stabel
N:Side 273.
K:gravskrift

Her ligger Lieut'nant Stabel,
O vee, heel miserabel
I Veiret med sin Snabel,
Og er ei nu capabel
At bruge meer sin Sabel,
Som var ham mest aimabel
Næst Brændeviin og Fabel.


I:wesselsmaaversf5
T:Over Brygger Walt
F:Her ligger Walt
N:Side 273.
K:gravskrift

Her ligger <i>Walt,</i>
Han giorde Malt,
Og det var Alt.


I:wesselsmaaversf0
T:Under Londemanns Portrait
F:Man sukker, for han er ei meer
K:gravskrift
N:Side 273.
N:Skrevet 1784 om den store skuespiller Geert Londemann (bl.a. Holberg-roller), død 1753.

Man sukker, for han er ei meer,
Man husker hvad han var, og leer.


I:wesselsmaaversf1
T:Under Digterens Portrait
U:skrevet af ham selv
F:Han syntes fød til Bagateller
N:Side 273.
K:gravskrift

Han syntes fød til Bagateller,
Og noget stort han blev ei heller.


I:wessel2002092216
T:Digterens Gravskrift over sig selv
F:Han aad og drak, var aldrig glad
N:Side 274.

Han aad og drak, var aldrig glad,
Hans Støvlehæle gik han skieve;
Han ingen Ting bestille gad,
Tilsidst han gad ei heller leve.