  
I:wesselfortaellingera0
T:Smeden og Bageren
F:Der var en liden Bye, i Byen var en Smed

Der var en liden Bye, i Byen var en Smed, 
Som farlig var, naar han blev vred. 
Han sig en Fiende fik; (dem kan man altid faae, 
Jeg ingen har, det gaae 
Min Læser ligesaa!) 
Til Uhæld for dem begge to 
De træffes i en Kroe, 
De drak (jeg selv i Kroe vil drikke; 
For andet kommer jeg der ikke. 
Anmærk dog, Læser! dette: 
Jeg immer gaaer paa de honette.) 
Som sagt, de drak, 
Og efter mangen Skieldsord, hidsig Snak, 
Slaaer Smeden Fienden paa Planeten. 
Saa stærkt var dette Slag, 
At han saae ikke Dagen, 
Og har ei siden seet'en.  

 Straks i Arrest blev Smeden sat. 
En Feldskiær faaer den Døde fat, 
Og om en voldsom Død Attest hensender. 
Den Mordere forhøres og bekiender. 
Han Haab var, at han skulle hisset gaae, 
Og der Forladelse af sin Modstander faae. 
Men hør nu Løier! netop Dagen, 
Før Dom skal gaae i Sagen, 
Fremtriner fire Borgere 
For Dommeren; den mest veltalende 
Ham saa tiltalede:  

 »Velviseste! 
Vi veed, paa Byens Vel De altid see; 
Men Byens Vel beroer derpaa, 
At vi vor Smed igien maae faae. 
Hans Død opvækker jo dog ei den Døde? 
Vi aldrig faaer igien saa duelig en Mand. 
For hans Forbrydelse vi alt for grusomt bøde, 
Om han ei hjelpe kan.« - 
»Betænk dog, kiere Ven! der Liv for Liv maa bødes.« - 
»Her boer en arm udlevet Bager, 
Som Pokker snart desuden tager. 
Vi har jo to, om man den ældste tog af dem? 
Saa blev jo Liv for Liv betalt.« - 
»Ja,« sagde Dommeren, »det Indfald var ei galt. 
Jeg Sagen at opsette nødes; 
Thi i saa vigtig Fald man maae sig vel betænke, 
Gid vores Smed jeg Livet kunde skienke! 
Farvel godt Folk! jeg giør alt, hvad jeg kan.« - 
»Farvel velvise Mand!« -  

Han bladrer i sin Lov omhyggelig; 
Men finder intet der for sig, 
Hvorved forbuden er, at Smed at rette Bager; 
Han sin Beslutning tager, 
Og saa afsiger denne Dom: 
(Hvem, som vil høre den, han kom!) 
»Vel er Grovsmeden Jens 
For al Undskyldning læns, 
Og her for Rette selv bekiente, 
Han Anders Pedersen til Evigheden sendte; 
Men da i vores Bye en Smed vi ikkun have, 
Jeg maatte være reent af Lave, 
Ifald jeg vilde see ham død. 
Men her er to, som bager Brød.«  

 »Thi kiender jeg for Ret: 
<I>Den ældste Bager skal undgielde det,</I> 
<I>Og for det Skedte Mord med Liv for Liv</I> 
<I> bør Bøde,</I> 
<I>Til velfortiente Straf for sig</I> 
<I>Og ligesindede til Afskye og til Skræk.</I>”  

 Den Bager græd Guds jammerlig, 
Da man ham førte væk.  

 <I>Moral</I>

 Beredt til Døden altid vær! 
Den kommer, naar du mindst den tænker nær.  

N:Trykfejl rettet af <A CLASS=blue HREF="mailto:nordent@ibm.net">Anders Nordentoft.</A>

I:wesselfortaellingera1
T:Den gamle Skade
U:Non est in Medico, semper relevetur ut æger
F:Den, som Naturen holde vil i Live

Den, som Naturen holde vil i Live
I mange Aar,
Tilsidst maae gammel blive.
Den Sætning man mig vel tilstaaer;
Jeg mig og den indrømmet beder,
At man i Alderdom
Langt mere fryser end man sveder.
End om den tredie kom?
Naar vi har tredsindstyve lagt tilbage,
Vi blive meer og meere svage.
Saa blev, saa kan vi andre blive,
Den Bedstemødres Bedstemoer,
Som havde en Malhaur i Fior,
Den jeg nu skal beskrive.

Hun vaklede, og frøs
Skiønt man paa hendes Ovn stort Rugbrød kunde baget.
Ja om en ung catholsk enfoldig Knøs
Man havde ind til hende sluppet,
Jeg troer, han bleven var beskuppet,
Og Heeden havde for lidt meer end Skiærsild taget.
Men i de sidste Kuldens Dage
Lidt efter lidt vi døe,
Og Isen i vort Blod trods al Umage
Vil ikke tøe.
Saa var det fat med min Heltinde.

Ei Ovnen langt fra hendes Sæde stod,
Dog fryser hendea Ryg. Hun paa usikker Fod
Ved Krykkens Hielp der søger hen at vinde,
Det kosted' stoer Ulempe, megen Tiid,
Før hun kom did;
Men meer Ulempe, længer Tiid,
Før Frugt hun høsted af sin Fliid.
Hun høster den tilsidst, og Ting faaer saa i Stand,
At blottet Ryg hun nu mod Ovnen sette kan.
O hvilket Lise der! hvor gamle Moer sig gotter!
Hun kunde ønsket sig
Saadan at staae evindelig.
Hvor gierne vilde jeg, min Læser og min Ven!
At her jeg slap at bruge <I>men.</I>

<I>Men Tvi!</I> de vindesyge Hottentotter.
(Om Navnet Hottentot
Dig synes dem for godt,
Min Herre!
Saa maae du frit dem kalde noget værre.)
Jeg meener dem, som bragte først til Landet
Den Indiens Urt,
Som koster os saa mange Penge,
For hvilke tit arbeides suurt
Og længe.
Og for ei længer jer at holdt op med Snak:
Tobak.

Den, som har guule Haar, han vil dem have kruset.
Saa gik det Kierlingen.
»Kun halvveis,« sagde hun, »jeg er i Paradiis;
Alt efter Ønske var, naar jeg nu fik en Priis.«
Jeg veed ei, hvordan hun fik Daasen op, og snuset.
(Mærk her, hvad Ondt Tobak anstille kan, min Ven)
Hun fik dog kun den halve Priis,
Den anden halve faldt, da Konen faldt,
Mod Ovnen baglænds faldt.
Jeg gider ei fortalt
(Jeg kan ei) Jammerskriget og Gebærdem
Ved denne Leilighed.
Nok Læser at du veed,
Hun meer end vanlig snart sig reiser op;
Dog ikke saa gesvindt, at hun jo paa sin Krop
Et bagvendt Aftryk faaer
Af det forvorpne Aar,
Da Ovnen først kom ind i Verden.
Det var Aar 1601.
For at kurere denne Meen,
man lader Smeden, Stædets Doctor hente;
Han hende lod ei længe vente.
Han Skaden seer, og bliver vaer
Aftrykket, hun paa Kroppen bar.
Han korsede sig strax,
Og sagde ved sig selv: »Hvad, Hexer nu til Dags?
Thi hun det havde ei til saadan Alder bragt,
Om ei ved Hexerie og Satans Magt.
Hvad nu! Aar 1091 hun Skaden fik!«
Og derpaa høit: »Hør Kone! I maae mig forlade,
Jeg ikke kan, og ikke hele vil jer Skade,
Denalt for gammel er.« Han bød Farvel, og gik.
Med stor Umage
Ham Husets Folk fik bragt tilbage.
Den Kiærling tænkte saa:
Han om Betaling tvivle maae,
Og sagde: »troer I, jeg Jer ei betaler,
Saa Penge forud tag, see der! tag de to Daler!« -
»Nei ei for 3 og ei for 4 eller 5 og 6
Og ei for endnu flere
Vil jeg kurere,
Fi!
(Jeg taler reent,
Som det er meent!)
En Hex.
Og det er I.
Kureer dig selv saa godt du kan.«
Og dermed foer paa Dør den gode Mand.

<I>Moral</I>
Den sundeste og beste Lære,
Som heraf drages kan, det vil nok denne være:
Et Aarstal paa urette Sted
Og i Utide Snuus
Kan giøre Folk confuus
Jeg ingen mere sund og ingen bedre veed.

N:Det latinske citat er fra Ovid og siger: »Det står ikke i lægens magt at helbrede enhver syg.«


I:wesselfortaellingera2
T:Herremanden
F:En Herremand sov engang hen

En Herremand sov engang hen;
Og saa skal alle Herremænd,
  Hvor gierne de end leve ville.
    Og det er ilde,
  At døe, naar mand endnu ei vilde.

Den Herremand, jeg synger om,
Did, Stakkel! efter Døden kom,
  Hvor ingen frøs, skiønt alle vilde.
    Og det er ilde,
  At ikke fryse, naar man vilde.

Han traf sin Kudsk, og studsede:
»Hvad! Jochum og i Helvede?
  Jeg næsten det forsværge vilde.«
    Og det er ilde,
  At see, hvad man forsværge vilde.

»Hvorfor jeg kommen er herned,
Du udentvivl alt forud veed,
  Saa jeg omsonst det dølge vilde.«
    Og der er ilde,
  Bekiendte Ting at dølge ville.

»Min Søn forfalt til Hoer og Spil,
Og satte flere Penge til,
  End min Formue taale vilde.«
    Og det er ilde,
  At den ei mere taale vilde.

»Af Godhed for det Skumpelskud
Jeg sued' mine Bønder ud,
  Og deres Suk ei høre vilde.«
    Og det er ilde,
  Ei Bønders Suk at høre ville.

»Men du, som var saa from og god,
Og giorde intet Kræe imod,
  Hvi du er her, jeg vide vilde.«
    Og det er ilde,
  Saa nøie alt at vide ville.

»Det gaaer,« var Svaret, »mig saa slet,
Fordi jeg hisset giorde det,
  Som I ei kunde, skiønt I vilde.«
    Og det er ilde,
  At ikke kunne, naar man vilde.

»Den Søn, som volder, I er her,
Har jeg paa Halsen skaffet jer.
  Jeg Fruen intet negte vilde.«
    Og det er ilde,
  Slet ingen Ting at negte ville.

Sligt lærer hvert utugtigt Skarn,
At ikke skaffe Næsten Barn,
  Skiønt Næstens Kone gierne vilde.
    Og det er ilde,
  At Næstens Kone gierne vilde.

I:wessel1999101402
T:Mosters Pølser
F:Hvis den er sand, jeg sandt fortæller; 

Hvis den er sand, jeg sandt fortæller; 
(Jeg mener den Historie,
Som du vil straks faa se)
En engelsk Krønike os melder
Om snedig Færgemand, og druknet Hund og Lugt,
Om Rejsen over Thems, og Pølser, som ej smukt
Man skaffer sig til en Present.
Hør nu engang!
En Færgemand traf til at have
Til Moster en, hvis ugemene Gave
Til Pølse delikat at lave
Var London rundt bekendt.
Hun Midler samlede ved sit Talent. 
(Hvor mangen Literatus gad,
At Fædre havde ham opdraget
Vel i den Videnskab at lave Polsemad!
Man sveder tit ved Skrift, som man ser vraget; 
Men lækker Pølse er en Ting,
Som er i Pris den hele Jord omkring.)
Der findes mangen en, jo mer' ham Lykken giver, 
Jo mere nidsk han bliver.
Saa mod sin Søstersøn var Moster.  
Naar han bevidnede sin Lyst 
Til Pølse, mødte ham den Røst: 
»Betal først, hvad den koster!«

  Vi er gemenlig mest forpikket paa, 
Hvad vanskeligst vi kunde faa.
  Den Moster havde i Logi
En kræsen mon ami.
De rare Pølser ham anstode.
(De var og virkeligen gode.)
En Snes han købte eller to;
Med dem han skulde over Themsen ro
(Han ved modsatte Bred boede) 
Den Søstersøn ham roede,
Paa Pølserne, som Kat paa Mus, han gloede,
Men Katte-Frihed havde ej.
Sig aabnede tilsidst for ham til Lykke Vej.
En Hund i Themsen flød,
Som af for meget Vand var død;
Han med sin Baad sig nærmer den.
»Det er jo uret Kurs? hvor Pokker vil du hen?«
Udbrød den fragtende. Han dette knapt udtalte,
Før druknet Hund ombord den Færgemand indhalte.
»Hvad! du har nok en Skrue løs,
Vil du forgive mig med giftig Stank, du Knøs?«
»Knøs! dette Navn sig ikke
Paa den, som tyve Aar har fyldt, kan skikke.
Desuden maa De vide,
Jeg længe nok for en Dukat maa slide,
Og naar jeg Moster dette Aadsel bringer,
Dukaten jeg faar straks, hun med mig aldrig tinger.
Thi det er drukned' Hundes Kød,
Som hendes Pølser gør saa lækker og saa sød.«
  
  Til Luvart vendte sig den Mand,
Og, som fra Fanden, sprang i Land,
Saasnart de naaede det,
Betalte Fragtemand sin Ret, 
Og videre straks vilde gaa. 
»Min Herre husker ikke paa,« 
Saa raabte Færgemanden, 
»At Deres Pølser ligger her igen.«
Den Fragter svarede: »Gaa du til Fanden
Med dine Hundepølser hen!«
Den anden
Gik Fanden ej til Fanden;
Dels i sit Hjem, dels i sin Baad 
Han selv dem aad.

N:Bidrag fra <A CLASS=green HREF="mailto:agrimensor@post.tele.dk">Hans Jørgen Jørgensen</A>.    

I:wesselfortaellingera3
T:Den Druknede
U:<I>Oculus in morte gravatos - - erexit.  Ovid.</I>
F:Rom blev ei bygget paa en Dag

  Rom blev ei bygget paa en Dag.
I mange Aar og Dage
Man efterhaanden saae den meer og meer tiltage.
Saa gaaer det og med Videnskab og Smag.
Den, grunder lagde først, man billig meest bør hædre;
Dog troer jeg vist, lidt Roes han deele maae,
Med den, som kan hans Værk forbædre,
Og jeg i dette Skrift Forsøg vil giøre paa
At deele Roes med ham, som <I>sadled' Havets Bølge.</I>
Jeg praler ei; men kan ei dølge,
Jeg den vil agte for en Nar,
Som ikke mig den Ret vil vederfares lade,
At jeg min Formand overgaaet har.
Betænk! <I>jeg sadler en Najade.</I>

  Som man i salten Søe Havfruer finder,
Saa i den ferske man
Najader finde kan;
Og begge Slags er' som en Art Gudinder.
Det en Berætning er, som vist er overflødig
For den, som strax om Sagn hos Hedendom
Til Kundskab i sin Barndom kom;
Men andre kan den have nødig.

  Jeg hviske vil,
Hør, Læser! til:
Den Helt, jeg sadle laer Najaden, var en Fisker;
Hans Sadel var en Baad, og denne vaade Møe,
Som sadlet blev, var Simpelvæk en Søe.
Men ingen siig igien, min Herre! hvad jeg hvisker.

  Han Sadel lykkelig fik lagt paa Nymphens Ryg,
Og reed i Rolighed og Mag et Stykke;
Men see! saa møder ham, til hans Ulykke,
En Bussemand.
(Jeg hvisker nok engang!
Det var en stærk Orkan.)
Den Nymphe løber lybsk, som om hun havde Vinger,
Uagtet al sin Konst, han hende ikke tvinger;
Buggiorden sprang, den Rytter faldt
(Du har fuld Underretning alt,
Saa jeg behøver ei meer hviske),
Han faldt i Uvens Vold, det er blandt Fiske,
Som glade saae i deres Element
Forfædres grusom Morder sendt;

  Men fra modsatte Bredde
Han Uhæld Kamerater saae,
Som ikke længe sig betænke paa
Den arme Fyr at redde.
Dem lykkedes at faae ham op;
Men som en livløs Krop.
Til næste Huus paa Land de Liget bragte.
(Nu maa Du agte,
Det næste Huus en Smedde var)
Og Husets Folk strax Omhue bar
For at han skulde rullet blive.

  Da han til Liv igien begyndte Tegn at give,
Han blev for Essen sat,
Og i en Døs saae op omsider,
Og raabte: »Ach! jeg seer, hvor det er med mig fat,
Jeg her for mine Synder lider.«
Ham talte til paa denne Viis en Kamerat:
»Tak Gud, Din Abekat,
At Du er kommer her!«
Den anden svarede:  »Saa gale Folk kun snakker,
Og faaer jeg Lov, herfra jeg strax mig pakker.
Kan Du ei see, Din blinde Stær,
I hede Helvede vi begge er.«
»Siig! kom Du, som en Nar, til Lands?«
»Jeg kom til Vands.«

<I>Moral</I>
  Jeg dog en Lærdom fandt, som kan gaae an til Nød,
At man kan leve op, skiønt man er næsten død.

N:Oversættelse af Ovid citatet: »Han løftede de af døden tyngede øjne.«



I:wesselfortaellingera4
T:Gaffelen
F:Jeg synger om, dog nei; jeg ligefrem fortæller

Jeg synger om, dog nei; jeg ligefrem fortæller,
Saa ganske ligefrem gaaer jeg just ikke heller,
Et Svinke-Ærinde jeg giver mig iblandt,
Og er det ikke smukt, saa er det gansk sandt.
Nu, jeg fortæller da om Mand og om Mandinde,
Som havde ved et Ord stor Lykke kundet finde,
Om grønne Søvekaal, som stolte Guder fik,
Om Gaffelen, som kom, og Gaffelen, som gik,
  Engang, men det er skeet for længe længe siden,
Og var jeg den Gang til, saa var jeg ganske liden,
Engang Mercurius og Jupiter faldt paa,
For en Forandrings Skyld og Tanker at forslaae,
At foretage sig en Lysttour ned til Jorden,
Hvor Majestæterne fandt alting saa i Orden,
At Jupiter tilsidst brød ud i disse Ord:
»Hr. Pope har sagt sandt: det er den bedste Jord.«
Han sagde vistnok meer, men til den største Skade
For Læseren, for mig, for Jordens Overflade,
Er denne liden Stump deraf kun bleven giemt,
Og det fornemste var maaske, hvad man har glemt.
  Men jeg ei glemme maa, hvad jeg har meer at sige:
»Hør,« sagde Jupiter, »jeg gider ikke stige
Strax til Olymp igien; vil du Mercurius,«
(Thi alle Guderne er' for det meste Duus)
»Vil du, saa gaae vi ind i næste Bonde-Hytte,
Men forud vor Gestalt med Menneskers ombytte.
Hvem veed? vi der maaskee kan gode Løier faae.«
Mercurius, som godt al Galskab lide maae,
Paa Øieblikket sig forsvor fra Gud til Fanden,
(Han aldrig lade kan den skrækkelige Banden)
At dette Indfald var meer end guddommeligt.
De ind i Hytten kom, fandt alting tarveligt;
De Mand og Kone saae med Elleskeer spise,
Og bade, at de dem den Godhed vilde vise,
At give dem omsonst en Skeefuld Søbekaal.
»Ja sætter Jer godt Folk, og langer til vor Skaal,«
Var Mandens Ord, og hun bejaede med Lader,
Hun Fattig var paa Ord, den fromme Husets Fader.
  Mercurius, som var til bedre Føde vant,
Slet ingen Appetit til Søbekaalen fandt;
Thi yttred' han paa Fransk, som Husets Folk ei kunde,
Til Jupiter derom sin Meening dennelunde:
Ces choux-là sont d'un gout à me faire vomir,
Et je ne conçois pas, qu'on s'en puisse nourrir.
Oui, sagde Jupiter, auprès de l'Ambroisie
Ces choux sont bien mauvais; pour la cérémonie
Il faut pourtant, mon fils, en manger quelque peu.
Mais à propos, comment récompenser en Dieu
De ces honnêtes gens la douce bienveillance?
- Si ces donneurs de choux méritent récompense,
Saa svarede Mercur, que leurs propres souhaits
Déterminent d'abord tes généreux bienfaits!
  Mercuriuses Raad behagede hans Fader,
Thi blev han siden ved: »Ved I vel hvem I mader?«
»Nei,« svarte Konen ham, »desuden,« sagde hun,
»Saa mader vi jer ei, vi jer bespiser kun,
I skulde ikke nys saa meget talt det Franske,
Saa havde I maaske nu bedre vidst det Danske.«
Thi mens de talte Fransk, faldt Tiden Konen lang,
Og Vreden giorde nu, hun Tungen fik paa Gang.
Da Jupiter fornam, hun havde Ret i noget,
Og at han virkelig begik en Feil mod Sproget,
Saa blev han virkelig ikke vred, men svarte med en Smiil:
»Min Putte, tael mig til i mere høflig Stiil.
I altsaa vide maae, I har bespist, Madame,
Bespiist og madet er dog mestendeels det samme,
I har bespist en Gud i ham, og en i mig,
Og, til Beviis derpaa, leed i min Kiortel-Flig,
Der kan I, om I vil, en Torden-Kiile hitte;
Thi jeg er Jupiter, og denne lille bitte,
Ifald han havde ei sin Guddom skiult saa vel,
I skulde see paa ham to Vinger for hver Hæl;
Han er Mercurius. Nu veed I, hvem vi ere;
I ogsaa vide maae, vi Godhed for jer bære.
For jer Velvillighed mid mig og min Søn,
For jeres Søbekaal, bestemmer I selv jer Løn!
Hvorom I vil, I nu kan trende Ønsker giøre,
Og Jupiter vil strax hvert Ønske fyldestgiøre.«
»O,« sagde Konen da, »gid vi maa Gaffel faae
Til vor umage Kniv« - der strax en Gaffel laae,
Og Kniven Mage fik. »Hvad, er du reent forbandet,
Og, naar du Valget har, dig ønsker intet andet?«
Var Mandens Ord, »saa gid, at Gaffelen dig sad,
Din Tosse! i dit Liv.« - Det skeede, som han bad.
Der stod da baade Mand og Kone i en Maade.
De sig udbede maae den - ach, den sidste Naade,
At Gaffelen igien tilbage maatte gaae.
Den gik; og Guderne, de giorde ligesaa.


N:Oversættelse af den franske passage: Denne kål har en smag som får mig til at kaste op, / Og jeg fatter ikke, hvordan man kan næres af den. / Ja, sagde Jupiter, efter ambrosien / Er denne kål ret så dårlig; men for et syns skyld / Må vi dog, min søn,  spise en smule af den. / Men à propos, hvordan belønne gudeligt / disse gode mennesker for deres søde imødekommenhed? / -Hvis disse kålegaver fortjener belønning, / Saa svarede Mercur, så lad først og fremmeste deres egne ønsker / bestemme dine ædle velgerninger!
N:Skrevet på aleksandrinere.
N:<I>Gaffelen</I> er trykt i to folkelige tidsskrifter <I>Viborger Samleren</I> og <I>Allehaande</I> (Trondhjem) i 1781.
K:aleksandrin

I:wessel1999100201
T:Fyrsten og Forbryderen
U:Din strenge Dom frygt ikke meer, 
U:Naar han, som den afsagde, leer. 
F:Den kolde Statsmand tror

Den kolde Statsmand troer,
Straf for Forbrydelser bor aldrig eftergives, 
Og at, hvo Liv forbrød, han bør aflives, 
At paa Retfærdighed det Heles Vel beroer. 
Jeg er ei Statsmand, skønt lidt kold; 
Men troer, det staar i Fyrstens Vold, 
I sieldent Fald, lidt Straffen at formilde.
Exempel læse skal de, som det læse vilde.

Det i en gammel Krønik stod 
(Jeg tror, det staar endnu), hvad jeg fortæller; 
Men den omstændelig sig ei udlod, 
Jeg derfor ikke heller.

Franciscus af Urbain (Gud kiender ham for Resten), 
Regent i Syd, i Nord, i Østen eller Vesten 
Jeg fik ei vide, hvor;
Men nok, at han var from og stoer.
Franciscus af Urbain en Dødsdom underskrev,
Han nødig underskrev, men Loven han adlyder;
Thi Folkets Sikkerhed og hans det byder.
Regenten dømte: <I>Døe</I>, men Manden ønsked': <I>Lev!</I>
Den Dom, den Synder fik,
Ham meget nær til Hierte gik;
Just ei, fordi han Livet skulde miste,
Men kun, fordi han vidste,
At hans Familie til Skiendsel regnes vilde,
Om hængt han blev,
Og dette var hans Dom.
Han ind med en Ansøgning kom,
Hvori han Fyrsten bad, han maatte dog formilde
En Dom, som efter ham
Hans Slægt, skønt uforskyldt, forvolde vilde Skam.

Et Taarn der fandtes der,
Som vores Rundetaarn, paa Gitterværket nær.
Han underdanigst bad, ham Vagt der maatte bringe,
Og derfra ned han vilde springe;
Han var til Døden vel beredt,
Kun ved hans Dødsfacon uskyldig Slægt ei led.

Den Fyrste eiegod,
Den Naade ham tilstod.
Nu af en Hændelse Franciscus red forbi
Det Sted, hvor Synderen fra Infamie
Stod netop i Begrep med arme Slægt at rædde.
Han tog et Løb, tog to, og tog det tredde.
Den Fyrste sagde saa: »Tre Gange Løb at tage!
Hvi sprang du ei med eet? hvi dig omsonst umage?«
Den Synder derimod han sagde saa:
»Min Hals jeg gir' derpaa,
At ei i fire Løb, ja ei i fem,
Det Spring vil lykkes Dem.
Kom, naadig Herre, og probeer.«
Den gode Fyrste leer,
Og midt i paanødt Latter
Sig for lyksalig skatter,
Ved denne Leilighed at kunne Paaskud faae
Til Synderen at lade gaae.

<I>Moral.</I>

Den Fyrste, siger man, gør Vold mod Folkets Ret,
Som nogensinde Straf vil eftergive! .
Det ved jeg ikke just; men dette tør jeg skrive!
Den Tigers Hjerte har, som ei undskylder det.

N:Bidrag fra <A CLASS=green HREF="mailto:agrimensor@post.tele.dk">Hans Jørgen Jørgensen</A>.    

I:wessel1999101403
T:Hundemordet
F:At mennesker af Dyr saa tit

At mennesker af Dyr saa tit
Mer Væsen end af Næsten gøre,
Det se vi dagligdags og høre;
Moralen hos dem nytter lidt,
Jeg derfor mig opholder ej
Ved dem bebrejdelser at give,
Som de vil være, lad dem blive!
Moral skriv for dem, hvem som vil!
Jeg for min part, jeg passer, jeg,
Og min Propos straks skrider til.

  Der var engang en Tømmersvend;
Mod ham en Slagter-Hund sig viste ej som Ven.
Han vilde bide ham; og som nu let kan vides,
En Tømmersvend ej mer end du og jeg kan bides:
Han derfor hævede sin Økse rask,
Og kløvede sin Uvens Pandebrask.
Nu skulde det til Uheld træffe,
At Hundens Ejer kom
I øjeblikket, som
Hans Hund var ud af Stand at bjæffe;
Han bjæffede for ham.

  Jeg holder det for Skam
For Læseren at repetere,
Hvad Skældsord, Trusler, Ed han bjæffede, med mere.

  Omsonst den kære Mand, som havde Panden delt,
Ham vilde forestille:
To halve Hoveder udgør et helt;
Den anden mod Raison ej tage vilde,
Og skønt han fandt sig noget slagen
Ved et saa fyndigt Argument,
Han foranstaltede dog næste Dagen
Den Tømmersvend en Stævning sendt.

  Ej denne lod sig forelægge,
For Dommeren de mødte begge.
Citanten mælede da først:
»Han kunde jaget bort min Hund med nogle Børst,
Jeg da selv skulde sagt, han gjorde vel,
Men slaa mig Hunden rent ihjel,
Og med sin Økse paa ham Panden kløve,
Og mig min bedste Skat berøve,
Det tror jeg vist, Hr. dommer, straffes bør.«
Hr. Dommer tog til Ords: »Svar mig paa hvad jeg spør,
Du Tømmersvend, hvorfor ej Skaftet tage,
Og dermed Hunden fra dig jage?«
Han svarede (først rømmende med Tugt):
»Ifald han havde mig med Halen villet bidt,
Jeg Skaftet ej engang imod ham havde brugt,
Men jaget ham med bare Hænder;
Men Bæstet faldt mig an med skarpe Tænder.«
Da kendte Dommeren saasnart han hørte det;
»Skarpt imod skarpt, den Tømmersvend har Ret.
Du Slagter, som har yppet Trætten,
To Mark erlægger her i Retten.«

  Jeg lovede vel i Fortalen
At ikke røre ved Moralen;
Dog Loven, siger man, er ærlig,
Men Holden er besværlig.
I Enden af mit Værk at strø moralske Træk,
Derefter var jeg før, og er endnu en Gæk.
Moralen her skal kort, dog noget fyndig gives:
Man ej om Bagatel maa med sin Næste kives.

N:Bidrag fra <A CLASS=green HREF="mailto:agrimensor@post.tele.dk">Hans Jørgen Jørgensen</A>.    

I:wessel1999101404
T:Observationen
F:Istemme Sørgetone

Istemme Sørgetone
For sin hensovne salig Kone,
Det gør en Bonde, det gør vi.
Forskellen kun bestaar deri:
Han taabelig for ramme Alvor græder,
Og vi, for ej at støde an mod kønne Sæder.

  (At det med Enkers Graad er ligedan bevendt,
Især naar de er unge,
Os noksom er bekendt.)

  Jeg om en Bondemand vil sjunge.
Hans Ægtefælle sov
Den Søvn, hvoraf man her
Ej mere vækket er.
Det er paa andet Sprog,
Hun ind i Evigheden drog-,
Og for at gøre mig end mere tydelig,
Vid: hendes Krop og Siæl, de separerte sig,
Og separeret blev ved denne Lejlighed
Fra hende Manden med.
Saasnart han saa sig uden
Sædvanlig Sengekammerat,
Begyndte der en Graad og Tuden,
Og Sorgen aldrig holdt Sabbat.
Om Natten drømmende, og vaagende om Dagen,
Han græd for Ægtemagen,
Ej græd som den fornemme,
Der, for Anstændighed,
Til rette Tid og Sted,
En Taare ved at gemme;
Men som uslebne Bønderfolk.
Hans Graad var rørte Hjertets Tolk.
Hver Mand i Byen Enkemanden yndte,
Med Pose fuld af Trøst sig til ham skyndte;
Thi han var from, og han var rig.
(Det sidste trak førnemmelig)
En sagde: »Søde Far!
Til Døde som en Nar
Dig ikke græm!
Din salig Kone, som er død,
Ej ved din Graad til Livet kaldes frem.
Jeg er til fire kønne Piger Fader;
At de er dydige, enhver dem lader.
Det koster dig et Ord; vælg, hvem du vil af dem!«
Men Patienten sig undskyldte,
Og sagde, at hans Bryst kun Sorg opfyldte,
Og at stor Synd det var, et Hjerte som var delt,
At byde den, som man det skyldte helt.
For Resten mange Tak han sagde ham, som bød.
Ham lige Tilbud gør hver voksen Piges Fader;
Men fra sit Forsæt han sig ikke rokke lader.
»Maaske sig aldrig rokke lod?«
Jomen lod han tilsidst sig rokke.
Vi Mennesker er ikke Stokke.
Og Tid paa heftigst Sorg kan raade Bod.
Hans Frieri han ej besværligt fandt,
Han havde nok at vælge blandt.
Han pegte kun paa een,
Straks var hun hans; den Sag var ren.
Han lever lykkelig i nye Ægtestand,
Og glemmer, at han <I>var</I>, kun husker, han <I>er</I> Mand.

  Alt dette er kun et Præludium;
Min Hovedsag er at fortælle Publikum
En snurrig Observation,
Som ved en Lejlighed blev gjort af vor Person.

Selvbuden Død ham røvede hans bedste Ko;
Han var enfoldig nok, den Stakkel, til at tro,
Man skulde kappes om hans Tab ham at oprette,
Som da han mistede sin salig <I>Mette</I>.
Men <I>Metter</I> var der nok, som man helt gerne saa
I fremmed Vold. Af Køer der var kun faa.
Han længe ventede, og skuffet saa sit Haab,
Hvorpaa han ærgerlig udbrød i dette Raab:
<I>»Blandt dette underlige Folkefærd
Jeg ser, man holder Ko langt mer' end Datter værd.«</I> 

     <I>Moral</I>
En Ko med Rente dig for For gør Gavn igen, 
Jeg undres ikke paa, du vil beholde den; 
Men af en Datter du ej anden Indkomst har 
End et bekosteligt: <I>O! vær saa god min Far!</I>
Du ønsker, (man deri dig ej fortænke kan)
Det snart forvandlet blev til: <I>vær saa god min Mand!</I>
  Hvad heraf læres, deler sig i to:
<I>Skil dig ved Datteren! behold din Ko!</I>

N:Bidrag fra <A CLASS=green HREF="mailto:agrimensor@post.tele.dk">Hans Jørgen Jørgensen</A>.    

I:wessel1999093001
T:Den jydske Kavalleer
F:En Jyde var

Den Jyde var - (maaske
Du dig laver til at le;
Men, søde Sjæl! Betænk, at vi desværre
Er alle Jyder for Vorherre.)
En Jyde var, som kiøbte sig to Skoe,
En til hver Fod man skulde troe.
Nej, for det første ei, han bar dem paa en Stok
Skønt han behøved' nok
At væbne Fødderne med dem
Mod steenriig Vej, som førte til hans hjem; 
Thi han klareret var i By,
Og sig til Hiemmet skulde ty.
Han paa sin Rejse fik
En Hoben Kammerater,
Som næsten sprak af Latter,
Da de fik se, at han barfodet gik, 
Mod kloge Folkes Skik,
Med Sko, imellem Grus og Sten.
»Hør, Landsmand!« raabte en,
»Om alle Folk, som du, bar deres Sko paa Kieppe, 
Skomagere her fandtes neppe.
Vær ingen Nar,
At gaa paa saadan Vej med Foden bar!« 
»Hør!« var Barfodens Svar, 
»De mig en god Rigsdaler kostet har, 
Og om paa saadan Vej jeg tog dem paa,
Hvad havde jeg for min Rigsdaler saa?
Nej, jeg blandt Byemænd, Sødskende og Fædre 
Mig vil med nyt fra Staden hædre,
En Skoe, naar den er halvt opslidt,
Kun hædrer lidt.«
En svarte: »Bedre er, i brugte Skoe
At bringe hele Fødder hjem,
End med en saaret Fod, maaske med begge to, 
I splinternye Skoe
For Slægt og Venner hinke frem.«
Den Jyde sagde nej, de andre sagde jo,
En Times Tid gik væk med Contra og med Pro, 
Og (som er ikke nyt
I lærd Dispyt)
Hver Part beholdt sin Tro:
Bestandig dinglede paa Kiep de Hæders Skoe.
Saa længe blev de ved om Skoe og Fod at snakke,
Indtil de snakked' sig frem til en Bakke,
Som stenet var og brat.

   Den forrige Diskours Godnat!

   De sig paa Brinken satte,
Beundrede Naturens Skatte,
Om majestætisk Høi, om underlagte Dale,
Hvis Blomster Glæden male,
Hver talte paa sin Vis; kun Mikkel intet snakker,
Men lumsk studerer paa en Streg, som ej var vakker.
»Hør!« sagde han, »du Jyllands Søn!
Hvis du gesvindtere end jeg kan naa
Til Bakkens Ende, skal du faa
Mit sidste Smørrebrød til Lån.
Du smidig, uden Skoe, naturligviis
Bør vinde Priis;
Jeg desuagtet vover det;
Thi, mellem os, jeg er alt mæt,
Og det vil ikke vare længe,
Før vi skal komme der, hvor vi faaer Mad for Penge,
Og dem har jeg.«
Den Jyde tænkte saa: man ej
Faaer Smørrebrød for bedre Kiøb.
Han sine Sko en anden gav at bære,
Og sagde: »Top! jeg løber!« og han løb.
Gud bedre ham saa sandt!
Af trædte Steen den skarpe Kant
Vej gennem Kiød til bare Benet fandt.
De Kammerater sig ved Barfods Straf fornøje.
Du tænker nok, han græd, nej tvertimod han lo,
Og Glæden tindrede i hvert hans Øie
(Vil sige i dem begge to).
»Nu,« sagde han, »nu Himlen være lovet!« -
»Fordi din Fod fik denne dybe Kompliment?« - 
»Ja justement,
Og ikke mine Skoe.
Se! vil I nu en anden Gang mig tro,
Om disse Skoe jeg havde vovet,
De skaaret var itu,
Og med Rigsdalers Tab en kiøn jeg stod da nu.«

<I>Moral</I>
Medjyder! seer, og Eder glæder:
<I>En Jyde vover Fod for Hæder!</I>

N:Bidrag fra <A CLASS=green HREF="mailto:agrimensor@post.tele.dk">Hans Jørgen Jørgensen</A>.    

I:wessel1999100401
T:Felix, quem faciunt aliena pericula cautum!
F:En Jyde var - (Nej, det er sandt

En Jyde var - (Nei, det er sandt,
Saadan begyndte jeg forleden.
End om jeg en Forandring fandt,
Og satte cimbrisk Barn isteden?
Det er et vakkert Ord.)

  Var et cimbrisk Barn -

  (Jeg kunde gierne sagt: der var et cimbrisk Barn.
Men skiønsom Læser! mig ej nægt,
At jo det første Udtryk Stempel bær
Af høie Stil hos fordums Slægt,
Som tydskviis Barder nævnet er.)
Var cimbrisk Barn, som arved' lidt
Af Penge.
Hans Arv en Lærdom var, den hørte han saa tit
Og længe.

  (Vi arve gavnligst efter Fader, 
Som os kiøn Lærdom efterlader.)

  Den Lærdom, Jyden min af Fader fik, var den: 
»Jeg raader dig, min Søn! som Fader og som Ven, 
At ingen Ting af Vigtighed
Du siger den, hvis Navn du ikke forud veed.
Jeg fælt er kommen an tre, fire Gange.
Bliv af min Skade klog, lad du dig ikke fange!«
  At Sønnen sig ei fange lod,
Derpaa se et Bevis, om du har Lyst og Mod
At læse meer.
Den Fader dør, den Pode groer.
Han husked' vel sin salig Faders Ord.
Hvad skeer?
Han ud engang paa Handel foer,
Og i en Kro tog ind paa Veien,
Hvor rundt om en Kamin et Røgeselskab sad,
Og havde, (som ei ædelt Sprikvort lyder,)
Lidt paa Skalmeien.
At Ilden spruttet stærkt, sig ingen derom bryder;
Thi Bacchus sorgløs gør saavelsom glad.
Lad Torden brøle, Havet bruse!
Det er kun Tidsfordriv, hvor Guden er til Huse,
Og her var han.
Kun ædru var min Mand.
Han ubemærkt sig satte ned ved Bordet,
Sad sejg ved et Krus Øl, og mælede ei Ordet,
Før en Omstændighed ham vakte af sin Døs:
Blant dem, som ved Kaminen sad,
En nys ankommen endnu frøs,
Og Kappen ei aftage gad;
Til ham gaaer Jydebarnet hen,
Og siger: »Hør! hvad heder De, min Ven?« -
»Han er en Nar!« fik han til Svar igien.
Han nok engang det samme Spørgsmaal gør,
Og faaer det samme Svar som før.
Den Mand ansaae ham for en næsvis Piæs,
Som taabeligen vilde spøge,
Og blev saa rolig ved at røge.
Den jydske Fætter spør igien,
Og skraaler sig fast hæs:
»For alt, hvad Dem er kært, jeg beder,
Fortæl mig, hvad De heder!«
Den anden svarte: »andre Løier!
Saa tosset Spøg mig ei fornøier.« -
»Jeg beder nok engang, De sige Deres Navn.
Det er til Deres eget Gavn« -
»For dig at blive qvit, saa er mit Navn Johan«
»Nu vel, saa viid, Johan!
Din Kappe er i Brand.«
Den anden saae sig om, og fandt,
At det var sandt.

<I>Moral</I>

  Ei, Læser! du kan troe, hvor det mig fryder
Naar store Handlinger af Jyder
Jeg dig fortælle kan.

  Kom en og viis os frem en udenlandsk Person,
Som med saa stræng Religion
Sin Faders Bud adlyder,
Som denne Mand.
Nei, skal man finde ham, man søge maae blant Jyder.

  Forresten seer man af Johan,
Man i Utide tie kan.

N:Titlen betyder »lykkelig er den, som andres farer gør forsigtig«.
N:Bidrag fra <A CLASS=green HREF="mailto:agrimensor@post.tele.dk">Hans Jørgen Jørgensen</A>.    

I:wessel1999100202
T:Det Stiaalne Taft
F:En vittig Kræmmer fik engang en Kunde

En vittig Kræmmer fik engang en Kunde,
Som sagde: »jeg min Næring Dem vil unde;
Thi jeg ved vist De ærlig handle vil.
Gid flere Handlende, som De, var til!
I Dag jeg kiøber just ei meget,
Jeg vil kun Prøver lede ud,
Men Morgens Dag, vil Gud,
De Deres Næring skal see steget:
Jeg har uhyre Kommisioner
For Peer og Poul og Venner og Patroner.«
Den Kiøbmand mærked' straks, at det en Spitsbub var,
Og tænkte ved sig selv: jeg bliver ei din Nar.
Den Kunde havde, før han ind i Boden gik,
Igennem Glas-Dør seet Tafter ligge
Paa Disken, som han ønsked' sig at faa, og fik;
Han fik dem ikke ved at tigge,
Han bad Kiøbmanden give Prøver
Af allehaande Sorter Tøi;
Men underligt: den Hylde meest er høj,
Hvor det er lagt, som han behøver;
Man griber da til høiest Trappe.
(Og merker! Mandens Folk i Byen var')
Saa godt som i sin Vold den Spitsbub Disken har;
Saa troede han, og vovede at snappe
Et deiligt Stykke stribet Taft.
Men Manden havde haft
Med ham et vagtsomt Øie,
Og ved hvert Trappetrin sit Hoved lumsk at bøie
Var bleven tydeligen var,
Hvad Knegten under Kjolen tar;
Han Prøverne ham høflig giver,
Og lader ham gaae min Mester Fiks;
Men efter ham ei længe bliver;
Han ham i Hælene saa længe følger,
Til Tyven selv blev Tingen vaer
Og siger: »Hør min søde Faer!
I mig Aarsagen dog ei dølger,
Hvorfor I stedse bag mig gaaer?«
Og dette Svar Hr. Spitsbub faaer:
I ligegyldigt tror vel det er mig ikke,
At vide, hvor I vil,
Jeg skal henflytte min Boutique.«
Hiin Taftet gav igien, det slutter jeg mig til,
Thi her Historien har en Ende,
Men jeg til andet mig maae vende.

<I>Moral</I>

Du tror mig, Læser! Ei capabel,
At lede ud af denne Fabel
En skikkelig Moral,
Om jeg blev gal:
Og jeg troer derimod, at jeg har fundet ud.
Saa tørt et Æmne har en bedre aldrig haft,
Saa sød som Honning, skarp som Luud,
Min Ven!
Du sande skal med mig. Hvad siger Du om den:
Min kiære! Stiel ei Taft.

N:Bidrag fra <A CLASS=green HREF="mailto:agrimensor@post.tele.dk">Hans Jørgen Jørgensen</A>.    

I:wessel1999101405
T:Posthuuset
F:Man har Bevis nok paa

	I.
	
   Man har Bevis nok paa
At Jyden har, som andre Folk, Forstand;
Men dette ej bevises kan
Af den Historie, hvor om min Sang skal lyde.
Jeg synger om en Jyde,
Og Sangen lyder saa:

   En Handelsmand fandt hel besværligt 
At finde noget, som var ærligt, 
At gøre Gaardskarl af.
Ved Købsteds Karle tit bedragen, 
En Ven han aabenbarte Sagen.
Og denne dette Raad ham gav: 
»Fra bitterlige Jylland, Far!
De Dem en Karl forskrive
Han Dem vist tro vil blive;
Thi Ærligheden der sit Sæde fæstet har,
Hvor, langt fra Staden, langt fra Kneb, 
Bedrageri er over hvers Begreb.« -
»Top!«
Svared' Manden, og skrev op
En liden Pro Memoria
Til en ham højt forbunden Mand 
I Hjertet af det jyske Land.
Han beder ham, al Flid anvende, 
Og ham med forderligste sende
Den bedste Karl derfra.
Saa gjorde han, og Karlen her til Byen kom.
Med ingen Kneb
Og tyndt Begreb,
Sin Husbonds Bopæl straks han spurgte om,
Fandt den, gik lige ind i Stuen,
Og lettede paa Huen,
Saa talede ham til:
»Se her er a, Farlil.« -
»Det ser jeg nok.  Sig, hvad I vil!« -
»A vil, hvad I vil, a ska' ville.« 
»Hvem er I da?«-
 »Ha, ha!
»I int' jer ejen Goorskool kender?« -
»Hvor skulde jeg vel kende jer?
Det jer i Panden ikke skrevet staar,
Hvem I er.« -
»A har æ Brev, læs dæ, bit' Faar« -
»Ja nu jeg ved
Om Tingen fuld Besked;
Gaa kun i Gaarden ned;
Der vil I faa at høre,
Hvad, i min Tjeneste, I har et gøre.« -
»Min Mad slap mig paa Rejsen lidt for Tiden.
Maa a æ Frokost faa, den være nok saa liden?« -
»Den faar I nok dernede,
Kun ubekymret vær« -
»Ah! Husbond! Gud velsigne jer!«
Den sultne Jyde gik,
Sin Mættelse til Fylde fik,
Og siden sig arbejdsom tede.
Fem Dage og lidt paa den sjette
Han gjorde alt, hvad Klodser kan udrette;
Men saa kom siden efter,
Hvad overgik hans Kræfter.
Det skete ham en Dag, han blev til Posthus sendt;
Hans Husbond vented' Brev fra en Korrespondent.

   Hvordan hans Husbond sig af Harme vred,
Og hvad den Jyde stor Ulempe led;
Det Læserne skal faa at vide, 
Naar de til Nummer otte skride.


		II.

   Han traf sit Posthus rigtig nok,
Og gennem Nyhed-graadig Flok
Han langt om længe
Sig vidste frem at trænge
(Ved <I>Ham</I> begriber nok enhver,
At Jyden maa forstaaes her)
Han spørger straks Kontor Betjenten:
»A gad nok vid', om Brev der til min Hosbond var, 
For a ska hent' en« -
»Min kære Mand«, var Mandens Svar, 
»Sig mig jer Husbonds Navn, med mere; 
Jeg ellers Brev ej kan levere« 
»A seje Husbonds Navn? min Faar!
Nej tænk int', at I har for jer en Naar.
Før a ska seje dæ, behold æ Brevl a gaar.« 
»Ja gaa din Tosse bort, du Brev ej faar.« 
Personen gik, og hjem til Husbond kom, 
Som straks ham spurgte, om
Han Breve med sig førte.
Og Jyden svarede: om Brev han intet hørte,
Men at de fritted' ham om Husbonds Navn,
Som, for sin Sjæle-Ro og Husbonds Gavn,
Han vilde ikke aabenbare.
Den Husbond fandt for godt at svare:
»Du vist nok halvgal er, om du ej er det fuldt.  
Sig, hvi mit Navn du vilde holde dulgt.« 
»Man med at nævne Folk ej nok kan være varlig, 
A har Bevis nok paa, den Sag er farlig, 
A had' æ Morbror, som blev hængt
I Tysteds Galje,
Bar' for en djævleblændt Kanalje
Hans Navn for Retten sagde frem;
Men her til Lands maaske er Retten ej saa slem« 
»Nej her man dømmer ej saa strengt.
Postmesteren og jeg, vi er desuden Venner, 
Med frelst Samvittighed nævn du kun, hvem dig sender.
Og snart kom hjem igen.« -
Han gik derhen,
Og uforsagt Fuldmægtigen fortæller,
Hans Husbond hedte Næller
(Tillader, han maa hedde saa)
Og sagde: »Nu a vel kan Brev til Husbond faa?« 
»Ja her er Brev til ham, det koster otte Styver«
»I lyver.
A Jyde er
Og fremmed her,
Og derfor tænker I mig at bedrage;
Jeg har jo set Folk større Breve tage,
Som kun har kostet dem
Fem.« -
»Gaa væk, du Taabenakke!
Jeg har ej Tid med dig at snakke.« 
Den Jyde tænker saa ved sig:
Du skal ej narre mig.
Mens Penge eftertalte bleve,
Han stjal 7, 8 Breve,
Og gladelig med dem
Han hastede til Husbonds Hjem, 
Hvor han sig spaaede ret velkommen,
Fortalte ham, hvad Uret og hvad Skam
Det var at handle saa, som handlet var med ham.
Fortalte ham, han maatte 16 Skilling give,
Kun for et lille Brev.
»Men tænk engang, hvor skamfuld han skal blive,
Saasnart han savner disse aatte!« -
Hans Husbond højst forundret blev,
Og straks ham bød at bringe dem igen.
Hin sagde: »Husbond tag de fem!
De tre a mig udbede maatte!
A trænger haardt til dem.«
»Hvortil vil du de Breve da anvende?« 
»Jo Husbond vide maa, a har en gammel Mor, 
Hun bad da a fra Hemmen for,
A maatt' iblandt æ Brev til hende sende.«

      <I>Moral.</I>
Historien kan lære Publikum.
At Jyden og kan være dum.

N:Bidrag fra <A CLASS=green HREF="mailto:agrimensor@post.tele.dk">Hans Jørgen Jørgensen</A>.    

I:wesselfortaellingera5
T:Omne tulit punctum, qui miscuit utile dulci
U:Impromtu
F:At gavne og fornøie

»At gavne og fornøie,
Hav stedse det for Øie,«
Det var Horatses Ord,
Mens han var her paa Jord.
Hvad nu hans Ord maae være,
Kan andre eder lære,
Jeg lærer jer det ei;
Thi det er af min Vei.
Jeg kort kun vil berette:
Horatses Datter, <I>Mette</I>,
Endskiøndt hun ei var gift,
Sit Snørliv fandt for stivt.
Glad til Horats hun løber,
Og glad sin Tilstand røber:
Jeg har fornøiet mig,
Og gavnet Rom og dig.
Du snart af denne Mave
En Dattersøn skal have,
Og Rom en Borger faae,
Som gange kan og staae.
At gavne og fornøie
Jeg haver havt for Øie.

Horrats blev derved rød,
Men jeg, som bleg er fød,
Jeg kan foruden Rødme
Om Nytte og om Sødme
Fortælle sligt og meer,
Som man saa ofte seer.

N:Titlen er et citat fra Horats: Den nåede det ypperste, der forenede det nyttige med det behagelige.


I:wesselfortaellingera6
T:Nulla Regula sine Exceptione
U:Impromptu for en Præmie i et Selskab
F:Jeg havde netop lært at gaae

Jeg havde netop lært at gaae,
Og var omtrent saa stor, som saa -
Da een af vore Naboepræster
For Penge blev min Skolemester.
Jeg troer, der blev hvert Aar betalt
For Kost og Lærdom, alt i alt -
Dog hvad jeg kostet har min Fader,
Jeg troer mig Læseren tillader,
At jeg med Taushed gaaer forbi,
Helst da det ingen Deel har i,
Hvad jeg ham vil fortælle siden.

  Som før er sagt, saa var jeg liden;
Men (Skam at tale selv derom)
Fornuft hos mig før Alder kom.
Jeg engang en Samtale høre,
Som Præsten og hans Kone førte,
Og strax begreb jeg den min Siæl.

  I Aften traf det sig ret vel,
At jeg erindrede den samme,
At jeg ei skulde staae til Skamme
Ved disse Priismaterier,
Som sysselsætter en og hver.
Som knyttet Næve til et Øie,
Sig til Opgaven netop føie
De lykkeligen giemte Ord,
Som udaf Præstefolket foer.

  Nu skrider jeg til selve Sagen -
Nu ingen Hosten! ingen Bragen!
Nu hver Tilhører tee sig taus,
Og agtsom høre paa mit Snaus!

  Hver anden Dag min Præstes Kone
Var stemt i den umilde Tone.
Jeg tvende Dage ei paa Rad
Saae hende nogensinde glad,
Og ei i Rad jeg tvende Dage
Saae hende opbragt mod sin Mage.
Aarsagen, skulde jeg fast mene,
Var den, hun sov saa godt som ene
Hver anden Nat; thi Rygtet gaaer,
At Præsten var halvhundred' Aar.

  En Morgen, som vi allesammen
I Huset vented', at Madammen
Var blid (fordi det var den Tour),
Hun meer end nogen Tiid var suur.
Hun hvisked' ind i Præstens Øre
Et Sprikvort, jeg ei kunde høre -
»<I>Natura</I>,« svarede min Præst,
»<I>Paucis</I>, Madam! <I>contenta est!</I>
Paa Dansk, mit Guld! om du vil vid'et:
Naturen nøier sig med lidet.«
Hun sagde, ganske spodsk og suur:
»Gid Fanden være jer Natur!«

I:wessel1999101406
T:Sanct Sebastian
U:Quæ quibus antiferam?
F:Hver Kunstner har sit Sprog,

Hver Kunstner har sit Sprog,
Hvorpaa Ukyndighed ej bliver klog.
En Billedhugger og en Maler
For Mængden tit det labelænske taler;
Og et Bevis derpaa
Vi straks vil faa. -

Krig, allermest Krig i Religionen,
For Landet farlig er.

En Landsby laa Paris paa fire Mile nær,
Den hellige Sebastian for samme var Patronen.
De saa benævnte Hugenotter
I en indbyrdes Krig
For Arm og Hoved denne blotter.
(Det var en Daarlighed, som ingen gjorde rig.
Jeg elsker Fred,
Og synes, Krig er altid Daarlighed.
Maaske, jeg syntes Krig var mere herlig,
Ifald jeg var saa kæk, som jeg vil være ærlig.

Men nu igen til Sankt Sebastian.
Til Byen kom en vakker Præstemand;
Sin Menighed den Mand tiltalte saa:
»Et Indskud, Børn! hver af os gøre maa,
For i Paris at faa af Træ en smuk Person,
I Stedet for vor nu lemlæstede Patron;
Den jammerlig har alt for længe staaet.«
De samtlige indgik, hvad dem blev foreslaaet.
Tre smukke Bondemænd blev sendt med Kommission,
At skaffe deres By en splinterny Patron.
Nøjagtigt Maal, for Rejsen, dem blev givet
Paa Hoved, Arme, Ben og Livet.

Dermed forsynede, de til Paris da for,
En Billedhugger fandt, fortælte ham, hvor stor
Den Helgen skulde være,
Som maatte fordums Tid en Martyrkrone bære.
»Det er altsammen godt,« saa Manden svarede;
»Men siger, hvad det være skal:
En Martyr død, en Martyr levende?«
Han mente, om de vilde,
Han skulde ham som lidende afbilde,
Hvad heller, som af Pinsler allerede død.
Det Sprog forstod de Bønder sig ej paa.
Forvirrede de paa hinanden saa.
Dem nøje alt var foreskrevet,
Kun denne Post, det dem fortrød,
Den udeladt var blevet,
Om paa et Menneske i Live,
Om paa et dødt de skulde Ordre give.
Beslutning her var vanskelig og slem.
Med uforrettet Sag de nødig rejste hjem.
Tilsidst voter'te død de to af dem;
Men levende voter'te Jeppe.
I hele Byen var der næppe
En saa fornuftig mand.
Hør Prøve nu paa hans Forstand.
»I tåbelige Klodser! «
Saa brød han ud, »voterede som Tosser.
Sæt, at ham levende vor By ej have vilde;
Nu vel,
Saa slaa vi ham ihjel.«
Den Mands Parti sig begge sloge til.

N:Mottoet betyder: »Hvad skal jeg foretrække for hvad?«
N:Bidrag fra <A CLASS=green HREF="mailto:agrimensor@post.tele.dk">Hans Jørgen Jørgensen</A>.    
