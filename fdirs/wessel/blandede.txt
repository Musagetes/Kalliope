I:wessel1999101401
T:Søvnen
U:Ode
U:
U:Dunvinget, silkeblød, du gled paa Øjet frem
U:Og hvisked': al din Sorg, dig selv, Stryange, glem!
U:    Zarine.
F:Du, dobbelt skøn, fordi jeg sov!

Du, dobbelt skøn, fordi jeg sov!
Du skal min Tone Styrke give,
Du, blide Morgen! skal oplive
Den Røst, som synger Søvnens Lov.

Omsonst sig sødest Klang tilbød
Det tunge Øre at fornøje,
Og fra et dunkelt, svækket Øje
Til kedsom Aand kun Ulyst flød;

Til Døden Livet grænsede, 
Hver Evne syntes slidt af Ælde, 
Og Bygningen til Fald at hælde,
Da du, o Søvn! mig vinkede.

Tung i din bløde Favn jeg gled, 
Berøvet Vid og Syn og Stemme, 
Lig den, som sank i Muldets Gemme 
Til mere varig Hvile ned.

Jeg tryg mit Væsen dig betror, 
Jeg spørger ej, hvad stærke Støtter
Imidlertid fra Fald beskytter 
I tynde Luft den tunge Jord.
  	
En Hær af Verdener utalt, 
Som mig omgive, hvis de skeje 
Et Haar bredt fra de vante Veje, 
Et Kaos gør af mig og alt;

Min Undergang et Haar bredt nær, 
Jeg slumrer sødt, jeg intet vover; 
Han vaager, han, som aldrig sover, 
For alt og for hvert Støv især.

Som jeg den halve Klode var, 
Indsvøbt i Mørkheds tavse Taage, 
Og paa de lukte Øjenlaage 
Din grumme Broders Billed har.

Men Ilden ulmer, Livet gror;
Du snart igen skal Kræfter vinde, 
Min Aand, du snart igen skal finde 
En Morgen skøn din Skaber stor.

Saa danner Aarets Morgen sig; 
Og Jordens Safter Liv udklække, 
Naar, under hvide Sørgedække, 
Naturen synes ligge Lig.

Nu Kraft til alle Aarer flød, 
Nys slappe Drivefjedre spændtes, 
Til Sjælens Pleje Væsner sendtes, 
Som spillede i Søvnens Skød.

Med Moders Ømhed bød du dem
Den spæde Fostersøn fornøje, 
O Søvn! og for din Yndlings Øje 
Hver ønsket Scene bringe frem.

Du bød dem i den Elskers Bryst,
Som en uheldig Lue nærte,
Og som forgæves Suk fortærte,
At gyde Lægedom og Trøst,

Hans grumme skabes om i Hast,
Hun med Citheres Smil ham vinker, 
Og Ømhed i hver Mine blinker, 
Og Himlen i hvert Øjekast.

Du bød dem løse fængslet Fod,
De Slaven tit paa Tronen satte,
Gav nøgen Armod Perus Skatte,
Og den fortrykte Haab og Mod,

Den usle, segnet i en Vraa,
Tryg bag det Dække, som du drager
Imellem ham og Dagens Plager,
Med Smil paa blege Kinder laa.

Ej Smerters giftig Brod formaar 
Dit Slør, o Søvnl at gennemtrænge. 
O! skjul ham bag det, skjul ham længe, 
Hans Bødler vaager uden for.

Men blandt de blide Væsners Kor, 
Som Sjælen til dens Hæld bedrager, 
Fornuften studsende opdager 
Alvidenhedens sjældne Spor.

Dybt i din skyggefulde Bo
Hvad mægtig Aand har valgt sig Tempel?
Dens Udsagn bær et Guddoms Stempel,
Som Vantro selv forbavst maa tro.

Men Tidens Maal i virksom Gang 
De nu fuldmodne Evner bringer, 
Og Søvnen flyr paa Nattens Vinger 
At lindre fjerne Landes Trang.

Nu strømte Lys og Sandhed til, 
Nu faldt Fortryllelsernes Tæppe,
Og Sjælen fatted' endnu neppe, 
At, hvad den saa, var Skuespil.

Vær hilset Morgen, Søvn farvel!  
Tak for den svangre Ro og Varme, 
Som nys i dine kælne Arme 
Nyt Liv udklækkede i min Sjæl.

Hver Aand er frisk, hver Krop er stærk; 
Hver Sans mod glade Indtryk tager, 
Hvert følsomt Hjerte Vellyst smager, 
Og alt er Held og Søvnens Værk.

Og den har stemt til hellig Klang 
De Tunger, som nu Luften fylde, 
Og kappes Skaberen at hylde, 
Som kendes stor i deres Sang.

Du ene god og ene stor! 
O! værdiges du at fornemme 
Min ufuldkomne svage Stemme, 
Blandt de utalte Stemmers Kor.

Mer værdig Verdners og min Gud 
Den fra forklaret Bryst skal lyde, 
Da, naar mig evig Dag skal byde 
Fra Gravens Nat at træde ud.

Men midt i jordisk Paradis, 
Hvad Tone kan mit Øre saare?  
Forklares og din Lov ved Taare? 
O Søvn! hvem hyler ud din Pris?

Elendighed, hvis Glædes Stand, 
Med dig begyndt, med dig ophører, 
Den sukkende fra sin Velgører 
Nu fløj til Virkeligheds Land.

Skal og - snart vægrer sig min Røst 
At ytre denne fæle Tanke,
Skræk synes i hver Aare banke,
Og Rædsler tordner i mit Bryst -

Skal og den store Morgens Bud, 
Som os af sidste Søvn bør vække 
Hvem skal den vaagnende forskrække?  
Mit Blod blev Is! O! frels mig Gud!

N:Bidrag fra <A HREF="mailto:agrimensor@post.tele.dk">Hans Jørgen Jørgensen</A>

I:wesselblandedea0
T:Lyksalighed
F:Lyksalig du, som veed (dog ei af dit Exempel)

<I>Lyksalig</I> du, som veed (dog ei af dit Exempel)
At sand Lyksalighed forgylder ei sit Tempel,
At det, som Hoben Navn af Lykkens Tempel gav,
Er kun dens Drabsmands Slot, opbygget paa dens Grav.

Du kiender Høiheds Kaar og kiedes ei ved dine,
Du veed dens Aasyn har en konstlet Glædes Mine,
Og at hver Muskel <I>der</I> ved Konst afrettet staaer,
Og praler af en Fryd, der ei af Hiertet gaaer.

Du Lykkens Tempel fandt i dine ringe Hytter,
Hvis lave Bygning dem mod Avinds Storm beskytter,
Hvor Nøisomhed har nok, hvor Ærlighed er Dyd,
Og Hiertet aandes ud i rene Læbers Lyd.

Hvor Egennytten ei har underkiøbt de Arme,
Som krystede dens Barm mod sine Venners Barme,
Hvor efter Fordeel blot udlærte Skiønne ei
Til kolde Beilere uddele Ja og Nei.

Hvor i Naturens Sprog, naar Elskende sig sige:
»Du er min egen Dreng, du er min egen Pige,«
De mere have sagt, end alt hvad sige kan
Et Sprog, som bliver lært og hørt som en Roman.

Hvor ærbar Skiønhed let undværer Guddoms Navne
Og tør foruden Eed sin ømme Elsker favne,
Hvor Doris i din Arm sig i sin Himmel troer,
Skiønt for at sige det hun mangler Modens Ord.



I:wesselblandedea1
T:Prologue
U:fremsagt i Anledning af Hds. Maj. Dronning Juliane Maries Fødselsdag den 4de Septbr. 1780, af Skuespillerinden Møller ved Slutningen af Syngestykket De tre Forpagtere, som til den høie Fest blev opført paa Lyst-Theatret paa Fredensborg.
F:Tør min uvante, svage Røst

Tør min uvante, svage Røst
Til Danmarks store Dronning tale,
For den usminket Fryd at male,
Som nu opfylder Danskes Bryst?
Nei! Glæden, som i Dag vi nyder,
Paa denne Dag, som gav os Dig,
Den bliver ubeskrivelig,
Fordi den ligner Dine Dyder.
God og Dit Held maae ligne dem!
Os unde Himmelen den Glæde,
At tids paa denne Dag vi træde
Med lige Ønske for Dig frem.

<I>Chor</I>
Paa <I>Julianes</I> Fest sig alle Hierter fryde,
Som Ædelmodighed og Dyden have kier;
Og ofte denne Fryd at nyde
Hver ærlig Cimbrers Ønske er.

I:wesselblandedea2
T:Chor og Prologue
U:fremsagt i Anledning af Hds. Maj. Dronningens Fødselsdag den 4de Septbr. 1783, af Skuespillerinden Møller ved Slutningen af Syngestykket Julie, som til den høie Fest blev fremstillet paa Lyst-Theatret paa Fredensborg.
F:Ei længer vi hørte

<I>Chor</I>
Ei længer vi hørte
Den truende Torden;
Os Himlen bønhørte,
Og glædede Norden;
Den frelste vor Dronning, den naadig os var.
Hver Undersaat zittred' ved gyseligt Rygte;
Han bad til den Høie,
Og Sukke udtrykte
Og taarefyldt Øie
Hans frygtede Tab;
Ham Himlen bønhørte, den naadig os var.

(Tales)
Med Gysen tænkte vi tilbage
Paa nys hensvunde Sorgens Dage -
Dog - denne Dag er Glædes Dag!
Min Læbe taler Folkets Sag,
Den: leve <I>Juliane!</I> raaber,
For Rigets Held sig bønhørt haaber.
Den ved dig frelste Moders Bøn
Dig skal tilbede værdig Løn,
Og hendes Suk til Himlen trænge:
Gid <I>Juliane</I> leve længe!
Og end ufødte Børnechor,
Naar de betræde Livets Bane,
Skal stamme frelste Moders Ord:
Velsignet være <I>Juliane!</I>
  (Choret igientages)

I:wesselblandedea3
T:Til Hr. Jens Baggesen
F:Jeg først saa godt som sidst laer falde Flag

Ved Salig Rasmus Langeland,
Som ikke var Poet, derfor maaskee ei Prakker,
Ved store Belt og Smakker
Udmærkedes kun før
Korsøer.
Men nu er Pokker løs;
En Snees Aars gammel Knøs
Fød der, tør skrive Vers, dem gode skrive,
Som Aftenposten ham skal evig ei tilgive.
Jeg fra Korsøer mindst ventede Rivaler,
Da <I>Baggesen</I> gav ud sit Manifest.

  Jeg først saa godt som sidst laer falde Flag;
Thi naar man tabe skal, at tabe uden Slag
Er efter mine Tanker bedst.
Rivalen er for stærk og jeg for svag,
Han stiger i sin Flugt, jeg daler;
Men dalende jeg har det Haab, den Trøst,
At tit jeg læse skal hans Vers med Lyst.

  Syng flittig, unge Mand, før Alder giør dig hæs!
Da nøies med dit Lod, dig glad i Yngres Sange læs!
Jeg giver dig et Raad, som selv jeg ikke følger,
Aarsagen - - Taal, at jeg den dølger!

  Men nu et Raad jeg giver dig,
Som var bestandig fulgt af mig:
Sorsøerianske Ven!
Mod klog, mod taabelig Kritik
Spids aldrig Pen!
Der sidste derved ufortient
For stor en Ære fik,
Den første, taus, lad blive vel anvendt!
Om Myrias Emanueler
Bidsk til dig skeler,
Saa see du rolig ligefrem.
Til Tidsfordriv engang iblandt,
Naar Tiden er dig lang, du skotte ned til dem,
Som, for du vittig var, i dig Misdæder fandt!

I:wesselblandedea4
T:Tres Humble Serviteurs
U:Formeldelse til Velædle Hr. <I>Ole Dumetius</I>, Kongelig bestalte Staldskriver, og Velædle Jomfru <I>Antonette Lynge</I>, paa deres Bryllups-Dag, den <I>glædelige</I> 11te Junii 1777.
F:O! I, som skriver høit og vildt

O! I, som skriver høit og vildt,
Og giøre hvers Umage spildt,
  Som vil opdage, hvad I mene,
Men som opdage alt for seent,
Alt I har oftest intet meent!
  O! lader mig nu være ene!

Bliv du og borte, Tysklands Fat,
Som skrev ynkværdig om en Kat,
  Og næsten saa om Rennomisten!
Du fik dog Tudsken til at troe,
At du var lystig, og han loe;
  O, fromme Tydsker! Gode Christen!

Siig Troe ei findes i vor Egn;
Thi, seer min Landsmand mindste Tegn
  Til skuffet Slæb i hvad han læser,
Medynksom slænger han sin Bog,
Og siger haant: det stakkels Drog
  Har svedet nok for de Fadaiser.

Vi svede ei, Hr. Holk og jeg;
Sandt nok, paa vores jevne Vei
  Vi kan imellem ennuyere;
Men et slet intet koster ham,
Og jeg faae baade Last og Skam,
  Om det mig koster meget mere!

Kom, Hr. Agent, besiel min Sang!
Saa skal jeg din en anden Gang;
  Mig synes, vi har Smag tilfælles -
Og dermed til min Hovedsag:
Paa elskte Venners Bryllups-Dag
  Der burde smukke Ting fortælles.

Men, søde Jomfru <I>Lynge</I> Moer!
Dit Værd, din Skiønhed er for stor,
  Til at besynges af en Stymper,
Der synges næsten i en Smag,
Som den, der sang forleden Dag
  Om Kierlighed foruden Strymper.

Du, brave Mand! læs i mit Brøst
De Følelser, min svage Røst
  Forgieves vover at udtrykke!
At varme Venskabs sande Fryd,
Som hylder Indsigt, Vid og Dyd,
  Du seer dig ønsket der til Lykke.

I Strofen næst heroven for
Jeg veeg fra de burleske Spor,
  Og kunde Tonen ei bevare.
Som Digter har jeg vel Uret,
Men Venskab vil undskylde det,
  Og Sandheden skal det forsvare.

Nu mine Børen! lad mig see,
I skynde Jer at blive tre,
  (Thi Tvillinger er' reent af Moden),
Skal Barnet ligne Faer og Moer,
Og træde vil i deres Spoer,
  Saa blir der vist nok Godt af Poden.


I:wesselblandedea5
T:Ringe og velmeent Ønske
U:til Hr. Landsdommer <I>Bartholin</I> og Jomfru <I>Helt</I> i Anledning af deres Ægteforening.
U:<I>Fra Brudeparrets Ven.</I>
F:Man spøger nu med de Personer

Man spøger nu med de Personer,
Som synge i <I>Ha</I>-stemte Toner;
Hvem der har Uret eller Ret,
Jeg ved ei, vil ei vide det;
Men veed, at, hvis man vil befale,
Jeg daglig tusind' Vers skal male,
Saa vælger jeg den Art med <I>Ha!</I>
Jeg kommer ellers slet derfra.
Jeg mener <I>Ha!</I> med hvad tilhører;
Med dette Spænd man hastig kiører.
Men den, som Læs vil tage paa
(Den sunde Sands jeg kalder saa),
Han kiører ei saa langt om Dagen. -
Men nu er nok kiørt om med Smagen.

Mit Vers var blevet alt for kort,
Hvis den Indledning ei var giort;

Til den jeg valgte lidt om Smagen,
Blot af en Slump; see det er Sagen!

Gid du, og den, som giør dit Vel,
Maae naae fortiente varigt Held!


I:wesselblandedea6
T:Lovtale over den ugifte Stand
F:Reis Ærestøtter op for hvem du vil, Krabat!

Reis Ærestøtter op for hvem du vil, Krabat!
(Jeg taler her til dem, som rime hen i Taaget,
Som skrive Sider fuld, men dog ei sige noget,
Hvis ganske Poesie er Vittigheds Sabbath)
Ja Ærestøtter sæt du kun for hvem du vil,
Kun den ugifte Stand er det, jeg vil besiunge;
Kom, hører paa min Sang, I gamle og I unge!
I aldrig hørte før saa majestætisk Stiil.
Naturen siger os, at Frihed er vor Lod,
At vi foragte bør, i hvad det er for Kiæder,
Og jeg af denne Sats fornuftigen udleder,
At Ægteskabet er just ei Naturens Raad.
See Fuglene paa Qvist, og sand saa mine Ord;
Af dem kan du og jeg og hele Verden lære,
Hvordan man elske kan og fri dog være. - -
Et Blomster brækkes tidt, midt i sin Foraars Flor,
Og ligesaa det gaaer nu ogsaa med mit Vers:
Just paa det høieste da nu min Geist var stegen,
Saa faldt den ned med eet; min Sorg er derfor meget,
Og, for at faae et Riim, jeg taler uden Skierts.


I:wesselblandedea7
T:Paa en Skive
U:som en aftrædende Fuglekonge gav til det kiøbenhavnske Skydesælskab
F:Jeg nød, hvad Jordens bedste Konger nyde

Jeg nød, hvad Jordens bedste Konger nyde,
Den Fryd, blandt Venner som en Ven at byde;
Jeg nød, hvad ingen Jordens Konge nød,
Ustyrret Roe, da man mit Scepter brød;
Jeg kan, hvad ingen Jordens Konge kunde,
Min Magt og Kongenavn en anden unde,
Forlade uden Suk min Herskerstand,
Og synge: leve værdig Eftermand!



I:wesselblandedea8
T:Alle Tings Cirkelgang
F:Alting i en Cirkel gaaer

Alting i en Cirkel gaaer:
Dyder, Følelser og Laster;
Den, som altid fremad haster,
Og betids ei stille staaer,
Haster, uden det at vide,
Til den Grad af Cirkelen,
Hvor for ei at komme hen.
Han indbildte sig at stride.

Kronen selv for alle Dyder,
Gudsfrygt, Frankrig overdrev,
Saa fra største Dyd den blev
Størst iblandt de største Lyder;
Frankrig troer at tiene Gud
Ved at slagte Legioner,
Troer at følge Himlens Bud,
Naar det Helveds Ønske kroner.


I:wesselblandedea9
T:Om en Jødepige
U:Et Fragment
F:Jeg synger, som jeg kan, om en ebraisk Skiønhed

Jeg synger, som jeg kan, om en ebraisk Skiønhed,
Hvis Øines muntre Glands og Ungdoms ferske Grønhed
Hvis purpurrøde Mund og Kind, Kulør de Lax,
Har de Ulykker voldt, som skal jeg sige strax.
Dog ikke just saa strax; thi Læseren tillader,
Jeg falder først paa Knæe for alle Skialdes Fader.
Jeg veed vel, mellem os, det ikke nytter stort;
Men jeg dog giøre maae, hvad Folk for mig har giort.

Du, alle Skialdes Gud, og Vittighedens Dommer,
Som kaldes paa saa tidt, og som saa sielden kommer,
Indblæs du selv min Sang, ifald du haver Tid,
Og om du inger har, saa send en Muse hid.
Men send mig ikke een af disse Gadetøiter,
Som strax paa Pinde staaer, naar en Josias fløiter;
Men fremfor alle Ting (jeg taler til en Ven,
For Guds Skyld, søde Faer! ei mine Ord igien)
For alting send mig ei den smageløse Luder,
Som indgav Langebek sit Juleaftens Sludder. - -

I:wesselblandedea10
T:Fragment
F:Jeg synger om en Mand, saa er den gamle Tone

Jeg synger om en Mand, saa er den gamle Tone;
Hvad, om man sang engang for Løier om en Kone?
En Kone synes mig, maae ogsaa vel gaae an;
Siig, Læser! hvad du vil, en Kone eller Mand?
En Kone, siger du; velan! det er en Kone,
Som jeg for Rimets Skyld vil kalde Abelone.
Jeg synger om en Kone. - Hemistichen faldt,
Som synes Læseren, en Smule splittergalt;
Men troe, jeg hende nok herefter saa skal vende,
At hun mig ikke meer skal Hemistichen skiænde. - - -


I:wesselblandedea11
T:Vaaren
U:Et Fragment
F:Fast hele Jordens Kreds udraaber Vaarens Pragt.    

Fast hele Jordens Kreds udraaber Vaarens Pragt.
Bedrøveligt Beviis paa hvad der saa tidt er sagt:
At Smagen her til Lands (jeg mener paa vor Klode),
Om ei den værste, er i Sandhed ei den gode.
Ifald mig undes Lov, saa er det min Propos,
At vise, Vaaren ei fortiener Verdens Roes.
Kun Christen-Kierlighed mig, andet ei, indblæste
Den Lyst, at høvle lidt paa Smagen hos min Næste.
(Til Smagens Politur, jeg troer, man bruger Fiil,
Men Høvle, syntes mig, faldt bedre i min Stiil.)
Jeg sielden noget troer, som troes af for mange;
Dog hørte jeg saa tidt evindelige Sange
Om Maji-Dagens Lyst, at jeg det Indfald fik,
Engang til Floræ Eng at gaae - og see! jeg gik.
Jeg havde Østerport lagt nogle Skridt tilbage,
Og standsede, for ret ind i mit Bryst at drage
Den Balsom, som saa tidt er liflig siungen om,
Og henrykt raaber jeg: Du Duft af Blomster, kom!
Du Zephur, bring mig den paa silkebløde Vinger!
Da Æolus med Fart mig i mit Ansigt springer,
Vred, for jeg hilsede hans Fætter Zephyr mildt,
Og puster Støv, hvis Lugt fra Balsom let var skilt.
Min Skade lærte mig, at Vestenvinden blæser
Ei altid lige mildt paa Digter og paa Læser.
Men, skiønt jeg lidet godt hos Flora torde spaae
Af Maaden, som hun strax bød mig velkommen paa,
Min Fromhed gav mig Mod, trods Stormen frem at trænge,
I Haab, at, naar jeg gik opmærksom, langt og længe,
En Art af Skiønhed mig vel eengang forekom,
Som over Næstens Smag formildede min Dom.
I dette fromme Haab aftørrede jeg Støvet,
Ved hvilket nyligen mig Synet var berøvet,
Og saae den grønne Mark - den var - ja! Herre Gud!
Man veed, hvordan en Mark, naar den er grøn, seer ud.
Den meest nysgierrige, hvor lidt han end har Stunder,
Sig dog i Tide kan see mæt paa det Vidunder;
Sligt Syn mit Øie kun en slet Erstatning gav
For Støvet, som endnu det følte Svien af.
Dog tys! jeg synes nu den muntre Lærke høre,
Hvad Øiet tabte før, det vinder nu mit Øre.
Men hvad! jeg hører jo blot Klang, og intet meer,
Som naar man regelløs slaaer paa et stemt Klaveer.
Omsonst Køer, Faar og Sviin, som brøle, bræge, grynte,
Med Accompagnement den smukke Sang vil pynte.
Den første Stemme er de andre Stemmer værd;
Men for Musikens Skyld jeg staaer ei længer her.

Endnu var Næstens Smag et Skin af Bifald værdig;
Endnu til nyt Forsøg min Fromhed fandtes færdig -

N:Parodierer bla. Tullins <A HREF="digt.pl?tullin?andre?andrea?tullinandrea1">En Maji-Dag</A>.
