CVS-TIMESTAMP: $Date$
VQ:korrektur1

I:wesselandrea0
T:Digterens Gravskrift over sig selv
F:Han aad og drak, var aldrig glad

Han aad og drak, var aldrig glad, 
Hans Støvlehæle gik han skieve; 
Han ingen Ting bestille gad, 
Tilsidste han gad ei heller leve.  

  
I:wesselandrea1
T:Om Jagten
F:Med Afskye tænker jeg paa det barbarske Hierte

 Med Afskye tænker jeg paa det barbarske Hierte, 
Som grumme Mennesker ved Hundes Bistand lærte 
At søge Tidsfordriv i at udøse Blod. 
Det var en feyg Barbar, som Mangel kun paa Mod 
Forbød mod Mennesker sin Voldsomhed at vende; 
Men de af Skovens Dyr, som ej til Grumhed kiende, 
Dem kan man myrde frit og uden Frygt for Straf, 
Og derfor uden Frygt paa disse Valget traf. 
Ney Venner! Mord og Blod ej ægte vellyst give; 
Vi ere Jægere, men intet Kræe aflive; 
Hensigten af vor Jagt er Liv at give dem, 
Som uden vores Hielp var aldrig kommen frem.  
