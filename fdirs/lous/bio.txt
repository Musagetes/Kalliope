<p><sc>Af Sven Sørensen</sc></p>

<p>Christian Carl Lous, matematiker, kartograf, navigationsdirektør, digter og 
oversætter. Student 1738. Boede i 1740rne på Borchs Kollegium. Studerede 
også i udlandet. 1754 "mathematicus" i den dansk-norske marine. 1760 
professor mathesos ved Søetaten. 1763 navigationsdirektør.</p>

<p>Lous udgav talrige bøger og afhandlinger på latin og dansk om navigation og 
astronomi, og han udarbejdede og udgav søkort over danske farvande.</p>

<o>På en tid da kendskab til engelsk sprog var usædvanligt i Danmark, oversatte 
og udgav han Popes <i>Essay on Man</i> (1759) og Miltons <i>Paradise 
Lost,</i> (1761). Ifølge P. Skautrup var det sidstnævnte
værk den første anvendelse af <A K="blankvers">blankverset</A> på dansk.</p>

<p>Lous deltog i tidens litterære debatter. For eksempel gik han ind for den da 
nye brug af ordet <i>Taare</i> (tidligere skrev man <i>en Taar</i> - således 
ofte hos Holberg).</p>

