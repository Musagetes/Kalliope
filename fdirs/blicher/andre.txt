CVS-TIMESTAMP: $Date$
VQ:korrektur1

I:blicherandrea0
T:Jyden
F:Jyden han æ stærk aa sej

Jyden han æ stærk aa sej,
Modde baad i Nøj aa Nej;
:/: Goer ed op, aa goer ed nier,
Aaller do faatawr ham sier. :/:

Først næ dær æ Nøe pofahr,
Kommer Jyden ud aa Dar:
:/: Men han goer ett ind igjen,
Fa' de Uhn han haa gjent han. :/:

Læ wos aalti blyw ve de!
Faaer si Baaen ka kjenne ve!
:/: Søen et Sind da hær i Noer
Haall sæ vi, te aalt faagoer! :/:

N:Tekst og Melodi skrevet til det paatænkte Hohøj-Møde 1846.
N:Første gang trykt i <I>Aalborg Stiftstidende</I>, 11. maj 1849.
