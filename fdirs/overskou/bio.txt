<p><sc>Af Sven Sørensen</sc></p>

<p>Som sin lidt yngre samtidige <A F=andersen>H.C. Andersen</A> var Overskou født i det daværende samfunds bund, og han kæmpede en hård kamp for at komme frem. Også han var draget af teatret, og han havde forståelse for kravene til dramatisk fremstilling. Han opnåede ikke blot at blive skuespiller (i mindre roller) og sceneinstruktør; en række af hans originale skuespil blev opført på Det kgl. Teater, og nogle af hans folkekomedier blev solide successer, f.eks.  <i>Capriciosa</i> og <i>Østergade og Vestergade.</i></p>
<p>Overskous blivende fortjeneste er som teaterhistoriker. Hans fembinds <i>Den danske Skueplads i dens Historie,</i> (1854-64) er et grundlæggende værk.</p>
<p>Også hans selvbiografi, <i>Af mit Liv og min Tid,</i> (genudgivet med noter af Robert Neiiendam, 1915-16), er endnu læseværdig.</p>
