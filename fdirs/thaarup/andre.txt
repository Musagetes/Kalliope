CVS-TIMESTAMP: $Date$
VQ:korrektur1
I:thaarup2001053001
T:Hr Bacchus er en skjønne Mand
F:Hr Bacchus er en skjønne Mand
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Hr Bacchus er en skjønne Mand,
han giver, hvad Man søger,
meer end Apol, den Liremand,
med samt hans Nodebøger.

Han er saa opblæst af sin Sang,
af Guldet paa sin Lyre;
til røgter har han dog af Trang
sig engang ladet hyre.

Paa Borg han ei en Sopken fik,
saa lidt hans Liren gjelder;
da er der skjønnere Musik
i Fader Evans Kjelder.

Endskjøndt Apol vel stundom kan
sin Sang med rette prise,
er Bacchus ligevel en Mand,
der og forstaaer sin Vise.

Vi lade Phoebus paa Parnas
sig med Diskanten fryde;
en Sang af Bacchi Kantorbas,
skal os dog bedre lyde.

Til Phoebus vil man neppe see
hos Store og hos Rige,
men derimode med Bacchus de
omgaaes som deres Lige.

Hvad Brødre !  skulde vi for Spads
forsøge paa at drive
den Nar Apollo fra Parnas,
og Bacchus Pladsen give ?

Den Laurbærskov man strax derpaa
med samlet Magt udrydder,
dog lade vi en Haandfuld staae,
vor Oxesteg til Krydder.

Naar Muserne for Laurbær saae
Viintræets slanke Grene,
Og Flaskerne til Svaling staae
i klare Hippocrene 

Da skjønt Udvortes Ærbarhed
forbød dem vel at drikke,
de skulde af Nysgjerrighed
et Fad i Løndom svikke.

Men fik de Smagen først engang,
og følte Vinens Varme,
Hver hørte glad vor Drikkesang
og fløi i vore Arme.

I:thaarup2001072201
T:For Glæden i Venskab at finde
F:For Glæden i Venskab at finde
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

For Glæden i Venskab at finde,
vi rækker hinanden vor Haand;
for Frihed med Pligt at forbinde,
vi knytte selskabeligt Baand:
værer fro! værer fro!
det er Himlens velgjørende Gave;
værer fri! værer fri!
det er Himlens almægtige Bud.
Hver Sandheds Fiende han er Slave,
Glæden og Frihed er fra Gud.

Vanmægtig er Voldsmandens Lænke,
og Sværmerens Fakkel og Dolk;
forgjæves er Oprørsaands Rænke,
at reise det tænkende Folk.
Held det Land! Held det Land!
Hvor Fyrsten Retfærdighed ærer!
Held det Folk! Held det Folk!
hvor Sandhed er Lovenes Tolk!
Den hersker ei, der mild regjerer
over et frit og oplyst Folk.

For Venskab og Sandhed at kjæmpe,
at elske hver Oplyst og God,
de Lidendes Klager at dæmpe,
det være vort Broderskabs Lod!
Værer fro! Værer fro!
det er Himlens velgjørende Gave!
Værer fri! Værer fri!
det er Himlens almægtige Bud.
Hver Friheds Fjende er en Slave,
Frihed og Glæden er fra Gud.


I:thaarup2001072202
T:Lad Aaret komme, Aaret gaae
F:Lad Aaret komme, Aaret gaae
U:Mel.: Langt meer end Guld er Druen værd
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Lad Aaret komme, Aaret gaae,
vor Glæde vil vi nyde,
og vorder da vor Isse graa,
os Mindet dog skal fryde.
:|: Svandt end en Dag med Kummer hen,
med Taalmod vil vi lette den! :|:

Vær Glad, imens din Vaar er blid,
dens Dage faa kun ere!
Og i din Efterhøstes Tid
dens Minde kjert dig være!
:|: Men vil du møde glad din Dag,
fuldend din Aften uden Nag! :|:

Du, Venskab! bandt vort Samfunds Baand
uløst ved dig det være!
Dig hilse Alle Haand i Haand!
Dit Præg hvert Hjerte bære!
:|: Vær du vor Fryd, trods Tid og Aar,
vor Trøst, naar Afskedstimen slaaer! :|:




I:thaarup2001072203
T:Mildt, som Aftenstjernen, smile
F:Mildt, som Aftenstjernen, smile
U:Mel.: Hver, som hylder muntre Glæder
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Mildt, som Aftenstjernen, smile
sande Glæder til os ned!
de forskjønne Mandens Hvile,
og belønne Dagens Sveed!
Ham hver ædel Broder møde
med uskrømtet Favnetag,
og en rolig Aftenrøde
slutte den anvendte Dag!

Sjelens blide Fred forsamle
i fortrolig Vennekreds
Yngling, Manden, og den Gamle,
med den svundne Dag tilfreds!
Ved dens Harmoni forsvinde
Forskjel mellem Stand og Aar!
Her graaiset Olding minde
glad sin Sommer og sin Vaar!

Ædle Venskab! du vor Hæder,
stadig du iblandt os bo!
Adle du vort Selskabs Glæder,
og befæst vort Hjertes Ro!
Du, som vore Hjerter byder,
dig til Ære, synge Vi:
ædle Venskab! Intet bryder
dine Sønners Harmoni!




I:thaarup2001072204
T:Samles her til milde Glæder
F:Samles her til milde Glæder
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Samles her til milde Glæder
hver en Alder, hver en Stand!
Ærligt Venskab, blide Sæder
binde trofast Mand til Mand!
Hædret her den Ædle være,
han, som gavner Land ved Daad;
Hædret hver en Mand af Ære,
Kongens Kriger, Kongens Raad!

Helligt være Eders Minde,
Fødelandets tunge Savn!
I, som holdt det Held, at vinde
Borgerkrands ved virket Gavn.
Jer formørker ingen Alder,
(Dydens Roes ei Smuldrer hen);
naar løgnagtig Marmor falder,
Eders Minde staaer igjen!

Mandig Frihed, sæt din Trone
i vort Samfunds ringe Boe!
Nids og Selvraads vilde Tone
ei forstyrre Samfunds Roe!
Sang oplive Glædens Bæger,
Brøder-Venskab adle skjemt!
Og, hver gang os Druen qvæger,
Armod aldrig vorde glemt!

Fylde hver sit Glas til Randen,
Brødre, det er Klubbens Skaal!
Dyd og Viisdom hædrer Manden,
denne Hæder er vort Maal;
den skal Klubbens Støtte være,
som den er vort Hjerte kjær:
Skaal for hver en Mand af Ære,
som her var, og endnu er!


I:thaarup2001072205
T:Vil du den sande Lykke finde
F:Vil du den sande Lykke finde
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Vil du den sande Lykke finde,
din Sjel da være Dyden huld!
Du aldrig lade dig forblinde
af borget Hæder, Vellyst, Guld!
Søg ei at blænde Mængdens Øie;
men frem i Løndom Brødres Vel,
da signer dig den Evighøie
med stille Bifald i din Sjel!

Dig Dydens milde Ro skal følge
hvert Skridt du gaaer paa Banen hen;
som Ven paa Land, som Ven paa Bølge,
i Dødens sidste Blund som Ven.
Dyd styre dine Fjed til Hæder,
og du skal naae dens sande Maal!
I Vel den lutrer dine Glæder,
i Vee den giver Mod og Taal.

Knyt, milde Dyd! vort Samfunds Kjæde!
Led, Viisdoms Aand! vor Iid til Gavn!
Lær os det sande Brug af Glæde,
det stille Taalmod ved dens Savn!
Ved Eder skal vor Bane være,
endog imellem Torne, skjøn,
og hver en Frydefest skal lære:
Lyksalighed er Banens Løn!

I:thaarup2001072206
T:Vær du vort Samfunds Skytsgudinde
F:Vær du vort Samfunds Skytsgudinde
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Vær du vort Samfunds Skytsgudinde,
o Venskab, Jordens bedste Held!
vort Favnetag dit Hædersminde,
vor Fryd udspringe fra dit Væld.
:|: Op Brødre! stemmer stemmer i:
Held være Venskabs Harmoni! :|:

Du Moder til hver mandig Glæde
forskjønner selv den Vises Fjed;
du har i Amors Blomsterkjæde
indflettet dine Roser med.
:|: Op Brødre! stemmer stemmer i:
Held være Venskabs Harmoni! :|:

Naar Himlen en Velgjerning sender,
du lærer os at nyde den;
naar Skjebnen sine Tord'ner tænder,
hvor sødt at flye hen til en Ven!
:|: Op Brødre! stemmer stemmer i:
Held være Venskabs Harmoni! :|:

Og her ved Festens glade Dage,
hvor Ven er samlet med sin Ven,
du smelter os med Armods Klage,
mild byder du at lindre den.
:|: Op Brødre! stemmer stemmer i:
Held være Venskabs Harmoni! :|:

Lyd høit, vor Sang! lad Verden kjende,
at Venskab er vort Øiemed!
at alle, alle Hjerter brænde
for dig, du Jordens Salighed!
:|: Op Brødre! stemmer stemmer i:
Held være Venskabs Harmoni! :|:



