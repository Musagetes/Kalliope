CVS-TIMESTAMP: $Date$
VQ:korrektur1
I:zetlitzandrea0
T:Hvordan det er gaaet til
F:Vredens Søn Smerte

Vredens Søn Smerte
  Grusom steg ned
Og i hvert Hierte
  Saaede sin Sæd.

Klager og Bønner
  Iilede ud
Fra Jordens Sønner
  Til Jordens Gud.

Skaberen hørte
  Skabningens Graad,
Taarer ham rørte,
  Han udfandt Raad.

Elskov og Glæde
  Jorden han gav,
Og dem, som græde,
  Druen han gav.

Haabet med Druer
  Spirede frem,
Og Elskovs Luer
  Tændtes ved dem.

Daaren begræde
  Livet og sig,
Elskov og Glæde
  Vier jeg mig.

I:zetlitz2001052701
T:Evan bli'er dyrket paa mangen Slags Maade;
F:Evan bli'er dyrket paa mangen Slags Maade;
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
K:drikkevise

Evan<footnote>Evan = Dionysos</footnote> bli'er dyrket paa mangen Slags Maade;
somme til Tempelet hemmelig gaae,
der at tilbede sig Viingudens Naade,
tømme hans Bæger i skiulteste Vraa.
         : Saadanne Skikke
         lide vi ikke!
Alle maa see, at vi drikke :

Somme i Drikkelaug klamres og støie,
Evan faaer Skylden Det synd er og Skam!
"glædende gavne, og gavnlig fornøie"
var en bestandig Grundsætning hos ham.
         : Saadanne Skikke
         lide vi ikke!
vi ville fredelig drikke. :

Somme, naar gavmilde Bægre dem qvæge,
bli'er Patrioter med Legem og Sjel,
Staterne mønstre, Regenterne hæge,
og byde haanlig hver Statsmand en Hæl.
         : Saadanne Skikke
         lide vi ikke!
Staten god Nat! naar vi drikke. :

Vinen at krydre og Glæden forøge,
kom den uskyldige Skjemt til vor Jord.
Brødre! vi Glæden oprigtigen søge;
Jocus<footnote>Jocus = spøg, løjer</footnote> med Evan maa gjæste vort Bord.
         : Fremmede Skikke
         lide vi ikke!
Vi ville lee, naar vi drikke! :

I:zetlitz2001052702
T:For Jordens Lykke blev Druen til
F:For Jordens Lykke blev Druen til
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
K:drikkevise

For Jordens Lykke blev Druen til,
      Skjænk i!
Den dyrkes, presses, og nydes vil,
      Skjænk i!
Og det Bæger, Gud Evan<footnote>Evan = Dionysos</footnote> haver,
er guddom blandet med Jordens Gaver,
drik ud! skjænk atter!
Tøm Glasset! skjænk atter!
      Drik ud!

Han mild fremkommer, og Smerten døer,
      Skjænk i!
Blandt Livets Torne han roser strøer;
      skjænk i!
Den gustne Avind han mild forliger,
og tæmmer Løver og stolte Piger,
drik ud! skjænk atter!
Tøm Glasset! skjænk atter!
      Drik ud!

Naar Geisten slumrer, tag frem dit Glas!
      Skjænk i!
Naar Verden ikke er dig tilpas,
      skjænk i!
Din Geist skal vaagne, din Sjel skal stige,
du dig med Verden skal let forlige,
drik ud! skjænk atter!
Tøm Glasset! skjænk atter!
      Drik ud!

Har nogen Doris<footnote>Doris = "den rigt begavede",kvindenavn fra hyrdedigtningen</footnote> indtaget dig,
      Skjænk i!
En liden Ruus gjør dig tækkelig,
      Skjænk i!
Du skal med Styrke din Ild forklare,
og hendes Hjerte skal staae i Fare;
drik ud! skjænk atter!
Tøm Glasset! skjænk atter!
      Drik ud!

I:zetlitz2001052703
T:De Vise laste vores Jord
F:De Vise laste vores Jord
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
K:drikkevise

De Vise laste vores Jord;
jeg har respekt for Vises Ord,
kun det jeg veed:
her Ranker grooe,
her smukke Piger booe;
men hvor der Piger er og Viin,
der er mod Sorgen Medicin.
Lad Sorg og Glæde følges ad -
men jeg er jævnlig glad.

Vi har jo Haand at skjenke med,
vor Gane lokker Druen ned,
vi Stemme fik til munter Sang,
og Glas gi'er yndig Klang.
Vi Piger fik at kysse os,
og Skjemt at byde Sorgen Trods,
og hvis min Mening gjelde maa,
saa er vi ovenpaa.

Brug, Helt - din Haand i blodig Krig,
din Krands jeg ei misunder Dig.
Brug, Søemand - din til Seil og Roer,
jeg ei paa Søen troer.
Brug, Autor - din til evigt Værk,
jeg ei i Skriveri er stærk;
jeg Flasken fatter, skjænker Viin,
og saa jeg bruger min.

Lad franske Kokke, vaad af Sveed,
indælte Død i Lækkerhed,
og bringe Snese Retter frem,
jeg ei forlanger dem -
De sættes for den store Mand,
hvis Gane derved kildres kan;
jeg vil ei Fraadseri men Viin -
Den pirrer Ganen min.

Gjør, Advokat - med Stemme frit
Til Uret Ret, og Sort til Hvidt,
spild Stemme, Sverrigs Talemand -
paa et uskjønsom Land -
Hæv Danmark - Stemme, endskjøndt svag,
om høit anpriste Landbosag;
men seer jeg Glasset fuldt af Viin,
til Sang jeg bruger min.

Og Du, mit skjønne store Glas -
som kom mig ofte vel tilpas,
i Dig, saafremt jeg raade kan,
skal aldrig komme Vand -
og mindre nogen Medicin -
Nei !  fuldt af Bisp og Punsch og Viin,
Du frister, lædsker, qvæger mig,
og saa jeg bruger Dig.

Hver bruge Piger paa sin Viis -
Jeg synger glad min Piges Priis,
og af uskyldig Elskov varm,
jeg tyer til hendes Barm.
Hun smiler og omfavner mig,
hun tysser, gjør mig lykkelig,
og udi hendes ømme Favn
jeg veed af intet Savn.

Moral er god til Tid og Sted,
kun vrider man sig slemt derved;
den vil saa nødig glide ned.
Aarsagen Himlen veed -
Men Hvo, som finder Kald dertil,
den bruge, naar han kan og vil -
jeg skjemter, indtil Viin og Skjemt
jeg har i Graven glemt.

I:zetlitz2001070701
T:Mine Længsler
F:Hvor saare lidet vil der til
N:Parodieret af Peder Bergenhammer, som <A D=bergenhammer2001070701>»Nei, nei, det ei saa let gaaer til«</A>.

Hvor saare lidet vil der til
For lykkelig at være;
Et muntert Sind, en Piges Smiil,
En Ven, som gjør dig Ære,
En Hytte, som dig skjule kan,
Sundt Brød og Kildens klare Vand,
Saa megen Viisdom, at du vil
Og bruger denne Lære.

Guld har sin Glands og Magt sit Værd,
Og Rang vanærer Ingen;
Det er ret smukt at være lærd,
Men det er ikke Tingen.
Nei: skjælve ei for Daarens Dom,
og tage Dagen, som den kom,
Er meer end Guld og Ære værd,
Og det dig røver Ingen.

O! naar jeg, ved Elisas Barm,
Til Kloden kunde sige:
"Jeg har indsluttet i min Arm,
O Jord! din bedste Pige."
Og saa en Ven ved siden sad,
Som saa sig i min lykke Glad,
Jeg skulde, skiønt forladt og arm
Ei efter mere hige.

Til enlig Dal jeg søgte hen,
Min Haand en Hytte bygged,
Som mig, min Pige og Min Ven
Indslutted og Betrygged;
Til Frugtbarhed jeg Jorden tvang,
Og ved min Sved Hans Godhed sang,
Som troner høit i Himmelen
Men mig min Kreds betrygged,

Jeg Fader blev - de kiære Smaa
Paa ømme knæ jeg satte,
Paa dem med samme Øine saa,
Som Gierrige paa Skatte,
Jeg ledte efter Moders Træk,
Og kyste barnlig Taare væk;
Jeg jorden skiøn, Gud god jeg saa,
Som mig paa Jorden satte.

Jeg sagde til den kielne Tøs:
"Dyd er den største ynde."
Og til den raske vevre Knøs:
"Den største Skam, at synde."
Jeg sagde til dem begge To;
"Blandt Livets Torne Roser gro;
af Dydens Kilde Glæden øs,
og Gud skal eder ynde."

I:zetlitz2001070702
T:Gudernes Glæde
F:Se Gudernes Glæde til Jorden nedstiger

Se Gudernes Glæde til Jorden nedstiger,
See skumende Vine fra fremmede Riger;
Kom skjænker og drikker, at Sorgen maa døe!
See raske Brunetter og kjælne Blondiner
Med Gratiers Ynde i Snag og i Miner!
Kom kysser og elsker, lad Verden ei døe. 

En Skaal for det skjønne ? gid Skjønhed og Ynder,
ei føle Effekten af Fædrene-synder, 
De stedse i Blomster uvisnede staae!
Hver Pige, som sukker i Kjærligheds Lænker, 
Og lønlige Sukke sin Elskere skjænker,
Før Aaret fuldendes i Brudeseng gaae!

Til Noahs erindring vi tømmer med Glæde
En dræktig Pokal, som er fyldt til dens Bredde!
Hans Minde skal leve, mens Ranken er til;
Ham Himmelen Skaante i Syndflodens Dage, 
At han skulde Druernes Kræfter opdage, 
Han planted' og pressed' og Jorden drak til. 

Vort elskede Norge et Ønske vi yde, 
Gid Ceres dets dale med Frungtbarhed pryde,
Gid jorden ei spotte sin Dyrkeres Sveed, 
Gid Skoven opelskes og Saagen ei hvile,
Gid Fisken i Fiskernes Garen maa ile, 
Og Handelen blomstre ved Frihed og Fred. 

I:zetlitz2001123001
T:Selskabs-Sang
F:At Slyngler hæves til Ærens Top
N:Kilde er <i>Fest-Sange</i>, udg. af Arthur Arnholtz, Karl Clausen og Finn Viderø, 1947.
N:Trykt i <i>Samling af Club-Sange</i>, 1787. Her gengivet str. 1-2.
N:Bidrag fra Sven Sørensen
Q:kilde

At Slyngler hæves til Ærens Top,
at Smiger mæskes og Sandhed tigger,
at Rige sluge de Arme op,
og Dyden nøgen paa Gaden ligger
at Baand og Stjerne
og tomme Hjerne
forenes ofte, ja mer' end gjerne
det seer man tidt.

O I! som sukkede tidt med mig,
naar Dyd og Sandhed blev underkuet,
naar den blev æret, fornem og rig,
som Lov og Bøddel har ofte truet;
forglemmer Taarer,
som aldrig saarer
en Slægt, som Himlen har skabt til Daarer
og værer glad.



