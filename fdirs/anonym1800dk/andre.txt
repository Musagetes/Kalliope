CVS-TIMESTAMP: $Date$

I:anonym2001100701
T:Anonymt digt, 1853
F:Da nylig jeg flakked' paa Søen
Q:korrektur1,korrektur2,kilde,side
N:Fra 1844 boede <A F=heibergjl>Johan Ludvig Heiberg</A> og hans hustru, den store skuespillerinde, på Søkvæsthuset (Christianshavn). I Johanne Luise Heibergs selvbiografi, <i>Et Liv, gjenoplevet i Erindringen</i> (kritisk, annoteret udgave 1944, bd. II, side 290-291), fortæller hun om den store koleraepidemi i sommeren 1853: Heibergs lå på landet, og de tillod derfor at de syge søfolk på Søkvæsthuset benyttede familiens have. Fru Heiberg aftrykker dette digt, som hun en dag efter epidemiens ophør fandt skrevet med blyant på havetrappens træværk. - Året efter skriver Heiberg i et brev: 'Vor Havetrappe er nu gjort istand - uden Skade for Matrosens Vers - og malet første Gang.'
N:Bidrag fra Sven Sørensen

Da nylig jeg flakked' paa Søen,
Omtumlet ved Bølgernes Bryst,
Hvor længtes jeg efter Øen,
Hvor Bøgen den vifter fra Kyst,
Og Sjølund, der kneiste fra Voven
Saa yndig, et Paradis lig; -
Jeg skimtede Huset ved Skoven,
Som skjuler, min Elskede, Dig.

Men Hjemmet det kjære var øde,
Og Glæden var draget af By,
I Staden der rasede Døden
Og bød de Forsagte at fly.
Da ramte et Uheld forbandet,
I Hov'det jeg fik Havari,
Jeg ønsked' mig atter paa Vandet,
For Kvæsthus og Cholera fri.

Men nu, jeg dvæler blandt Blommer,
Da hæver sig atter mit Mod.
Efter Regnen jo Solskin kommer,
Jeg føler, Gud Herren er god!
De yndige Blomster mig minder
Om Moder og Barndommen kjær,
Og end blomstre Julias Kinder,
Og hvad vil jeg Daare vel mer.

Og han som med Sangen fortryller,
Med Skrifterne, vittig og lærd,
Og hende, som Dannemark hylder,
De herlige dvæled' tidt her.
Og derfor elsker jeg Haven,
En Oase i pestlumre Stad,
Dens Minde mig følger til Graven,
I Danmark og borte derfra.

                      Matros
                     S. W. R.
                       1853

I:anonym2001123101
T:Signelil
F:Signelil sad i Kakkelovnskrog
N:Af Serverus S. (pseudonym)
N:Kilde er C. E. F. Weyse: <i>Romancer og Sange</i>, u.å.
N:Pseudonymet dækker højst sandsynligt over Weyse selv.
N:Bidrag fra Sven Sørensen.
    
Signelil sad i Kakkelovnskrog,
Taarerne runde saa stride,
Moderen stod med en nyttig Bog
trolig ved Datterens Side.
Signelil græd for en elsket Ven,
som til Kampen var draget hen
mod Saracenernes Rige,
Ynker den arme Pige!

Himmelen var som Aske graa,
Stormen saa hvinende varsled',
Signes Befindende var som saa,
nyligen havde hun barslet.
Moderen laved' en Barselgrød,
salten Taare i Grøden flød,
hun for sit Barn monne græde,
Moderens Trøst og Glæde.

Grøden var lavet, og Moderen gik,
den til sin Datter at bære;
hjertelig Tak hun af Signelil fik:
"Moder velsignet du være!"
Moderen blev saa hjerteglad,
Signelil spiste det hele Fad,
sank saa i Dødens Arme.
Himmelen sig forbarme!

Mod'ren af Skræk fik Apoplexie,
livløs hun segned paa Tillie.
Midnattens Maane gik Ruden forbi,
saae paa den stakkels Familie.
Maanen vender sit Ansigt bort,
Natten bliver nu ravnesort,
rædsomt Uglerne tude!
Hermed er Visen ude.

