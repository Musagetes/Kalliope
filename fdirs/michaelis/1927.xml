<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1927" author="michaelis" status="incomplete" type="poetry">
<workhead>
   <title>Romersk Foraar og andre Digte</title>
   <year>1927</year>
   <cvs-timestamp>$Id$</cvs-timestamp>
   <notes>
      <note>Indtastet efter <i>Romersk Foraar og andre Digte</i>, Gyldendalske Boghandel, 2. Oplag, 1921.</note>
   </notes>
</workhead>
<workbody>

<poem id="michaelis2003083101">
<head>
   <title>Muserne</title>
   <subtitle>Til Ludovica Levy</subtitle>
   <toctitle>Muserne</toctitle>
   <indextitle>Muserne</indextitle>
   <firstline>Ni blomstertavse Muser har besøgt mig</firstline>
   <quality>korrektur1</quality>
</head>
<body>
Ni blomstertavse Muser har besøgt mig
og duft-tilhvisket deres Himmelkløgt mig.

De aabned mod mig deres Purpurmunde
og kyssed hver en lønlig Sjælens Vunde.

De fine Hoveder de sammen bøjed
og saa' mig dybt husvalende i Øjet.

De dufted deres Sjæle mig i Møde
og fik mit frosne Hjerte til at gløde.

Ni mørke tavse Muser har mig gæstet
og deres Læber sødt til mine fæstet.

Har aandet mine Tanker taaremilde,
bragt til at risle hver fortørret Kilde.

De flokked tæt sig om mit Hovedgærde,
de gav mig Drømme fra en ukendt Sfære.

De fik min Længsel til paa Flugt at glide
mod Riger, ingen Dødelig kan vide.

Astralkys gennem Blomstermetamorfoser:
Ni tankefulde mørkerøde Roser.
</body>
</poem>

<poem id="michaelis2003083102">
<head>
   <title>Elven</title>
   <subtitle>(Efter Alexej Tolstoj)</subtitle>
   <toctitle>Elven</toctitle>
   <indextitle>Elven</indextitle>
   <firstline>Løvet ej et Blad bevæger</firstline>
   <quality>korrektur1</quality>
</head>
<body>
Løvet ej et Blad bevæger
under Middagssolens Spind.
Sødt beruset i Rosens Bæger
sov den gyldne Bille ind.

Kun af Bjergets bratte Skrænter
sprudler ned med Sølverklang
Elven, som fra Himlen henter
evig frisk sin glade Sang.
</body>
</poem>

<poem id="michaelis2003090801">
<head>
   <title>Jasminen</title>
   <toctitle>Jasminen</toctitle>
   <indextitle>Jasminen</indextitle>
   <firstline>I den lyse Nat en Blomst der skinner</firstline>
   <quality>korrektur1</quality>
</head>
<body>
I den lyse Nat en Blomst der skinner
- i min aabne Dante jeg den finder.

Se, den kogler frem af Bogens Sider
Forforblinket, der imod mig glider.

Er da blomstret af de blaa Terziner
denne Kvist af duftende Jasminer?

Nej, jeg aner, hvem der var herinde
for med hvide Længsler mig at binde.

Alfefødder over Gulvet træde:
i den tyste Blomst er hun tilstede.

Hendes Haand ad Versets Himmelveje
lagde Blomstens Hilsen paa mit Leje.

Hendes Kys jeg suger af Jasminen,
mens jeg fjerntfra hører Violinen,

der forløste hendes Hjertes Drømme,
som et Tonekærtegn mod mig strømme.
</body>
</poem>

<poem id="michaelis2003090802">
<head>
   <title>Den Døde</title>
   <toctitle>Den Døde</toctitle>
   <indextitle>Den Døde</indextitle>
   <subtitle>Til Ingeborg M.</subtitle>
   <firstline>Det skønne Hoved paa den hvide Pude</firstline>
   <quality>korrektur1</quality>
</head>
<body>
Det skønne Hoved paa den hvide Pude
har evigt hvisket denne Jord Levvel,
mens Øjet bristed som en soltændt Rude
og Sjælen dukked i det dybe Væld,

hvorfra den opsteg som en Tonekilde,
indhulket i et Hjertes ædle Form:
Den klare Aand kan ikke længer ville
- nu blev den Havblik efter Livets Storm.

O disse Træk, vemodigt smerteblide:
det trætte Bryst, der Blomster tog i Favn,
holdt op at aande, banke, bløde, lide
og sank til Hvile i et stillet Savn.

Den skønne Haand om Hjertes Løndom lukker,
om Gaadens Løsning, ingen Jordfødt véd,
før Sjælen i den dybe Afgrund dukker,
i Altets Ophav, kaldet Evighed.

Se, fuldendt formet ligger Instrumentet,
forklaret tonende for Mestrens Haand,
hvis Buestrøg det bævende har ventet
for helt at fyldes af hans Almagts-Aand.

<nonum><center>*  *</center></nonum>
<nonum><center>*</center></nonum>

Ja, jeg har elsket dette rene Hoved,
jeg mødte en livsalig Sommerstund.
Men Ord har ej min Følelse forgrovet
- jeg kyssed aldrig denne kyske Mund.

Jeg elsked denne Haand, den aandig fine,
der spilled paa mit Hjerte med Sordin:
I Skønhedslængsler, som har favnet mine,
jeg véd, din Sjæl engang har kysset min.

Vi var som Blomster, der hinanden møde
i Solstrejf gennem Bølgeslag af Duft,
der pulser Rosens Kinder jomfrurøde
for tyst at svinde i den rene Luft.

Al Duft, der flygter, hver en Klang, der svinder,
bølger jo bort - vi véd kun, bort den gik
som alle Strømme, der mod Havet rinder,
tilbage til den evige Musik.

Allivets Solhav, der bag alting brænder,
selv bag den majestætiske tavse Død ...
... Med Tak jeg kysser dine kolde Hænder ...
... Dit Billed sitrer i min Taarers Glød.
</body>
</poem>


<poem id="michaelis2003090803">
<head>
   <title>De trofaste Træer</title>
   <toctitle>De trofaste Træer</toctitle>
   <indextitle>De trofaste Træer</indextitle>
   <firstline>De trofaste Træer, som grønnes og gror</firstline>
   <quality>korrektur1</quality>
</head>
<body>
De trofaste Træer, som grønnes og gror
i Skove, der skærmer den fædrene Jord
og vogter den Aand, som i Huset bor.

Sølvbarkede Stammer en hemmelig Sang
af Minder om Slægter, her vandred engang,
henkaster som Solspæt i Grenenes Hang.

Er ikke den Brusen, som køler min Kind,
en henfaren Sjæl, der besøger mit Sind,
en Drøm, en Dryade, i Svøb af en Lind?

Se, Karpen staar sort i den rolige Dam,
hvor Gedden, den gamle, gaar mosgroet tam
med hver liden Fisk, som i Floden svam.

Fra Sumpene kvækker den gispende Frø,
som Sollyn Libellerne glimte af Sø
og sejle i Aande af nyslaaet Hø.

Den svovlgule Iris blandt saftige Siv
fortæller det ældgamle Sommermotiv
- den evige Kresgang, det evige Liv.

Skovduerne kurre, Bogfinkerne slaa,
Guldfluerne stille i Luften staa,
indspundne af Solen i Evigheds Blaa.

Azáleen tænder sit blussende Flor,
og Skovene grønnes og Skovene gror
til Værn om de Børn, som i Huset bor.

Se, alle Trær i et sitrende Sus
- hvert Blad som en Tunge i Pinsebrus -
gaar op mod det hvide, skinnende Hus.

Er ikke de Bølger, der gaar i mit Blod,
et Bud fra en Sjæl, som udødelig god
gik hjem til den evige Kærligheds Flod?
</body>
</poem>

<poem id="michaelis2003090804">
<head>
   <title>Circe</title>
   <toctitle>Circe</toctitle>
   <indextitle>Circe</indextitle>
   <firstline>Hør, Frøerne kvækker i festligt Kor</firstline>
   <quality>korrektur1</quality>
</head>
<body>
Hør, Frøerne kvækker i festligt Kor
- det grønneste Vildnis af Sumpen gror.

I Rødbøgens Rod har en Svamp bygget Tag
- derunder en Edderkop spinder sit Flag.

En rustrød Grotte med sitrende Net,
et Eventyr, spundet af Solens Spæt.

En kølig Kippe, et vinkende Bur,
hvor Circe tryllende ligger paa Lur.

Snart sejler en tankeløs Flyver derind<!-- derind] derind. -->
og spræller sig træt i det blinkende Spind.

Fru Circe kommer paa pilende Fod
og tapper ham grisk for hans Hjerteblod.

Højt Frøerne kvækker i festligt Kor
- der var ingen Vidner til dette Mord

i Grottens rustrøde, sitrende Net,
hvor Solen naar ind med sit dansende Spæt.

Fru Circe bøder sit søndrede Slør,
og Tryllegrotten er fin som før.
</body>
</poem>

<poem id="michaelis2003090605">
<head>
   <title>O Moder</title>
   <toctitle>O Moder</toctitle>
   <indextitle>O Moder</indextitle>
   <firstline>O Moder, som gik fra mig</firstline>
   <quality>korrektur1</quality>
</head>
<body>
O Moder, som gik fra mig,
før jeg fik lært at tale,
du blev dog Trøsterinden,
som ene kan husvale.

Du fjerne, gode, rene,
som længst er Støv i Støvet,
du gjorde al min Længsel
saa evighedsbedrøvet.

Du var jo Drømmepulsen,
som banked dybest nede.
Du fik mig til at sukke,
at hulke og at bede.

Den Lykke ved dit Hjerte
som spæd at kunne græde,
blev Kilden, hvor jeg died
min dybeste Glæde.

Kun dig jeg famled efter,
naar jeg elskede en Kvinde.
Du blev mit Hjertes eneste
uplettede Minde.
</body>
</poem>

<poem id="michaelis2003090604">
<head>
   <title>Flugten til Ægypten</title>
   <toctitle>Flugten til Ægypten</toctitle>
   <indextitle>Flugten til Ægypten</indextitle>
   <firstline>Der græsser en Mule i Ørkenens Kant</firstline>
   <quality>korrektur1</quality>
</head>
<body>
Der græsser en Mule i Ørkenens Kant,
for Nymaanen Skygge den kaster.
Den véd ikke selv, hvor den Vejen fandt,
og hvorfor saa heftigt det haster.

Den bærer sin Byrde, den træder sin Sti,
den følger den dragende Tømme.
Mod Aften det vildsomme Ridt er forbi,
og Koder og Haser er ømme.

Da vifter en Palme, da risler en Strøm:
Se, op mod den knudrede Stamme
har Moderen løsnet sin Kjortelsøm
for Barnet ved Brystet at amme.

Foran dem paa Vagt ved sin Oldingestav
en Graaskæg med Hovedet nikker:
Han lyder et Bud, et forunderligt Krav
og vandrer, hvor Landet det ligger.

Han leder sin Mule, han gaar paa sin Fod
- i Sadlen jo Moderen hviler.
Han véd kun det ene, at Herren er god,
og at Drengen til Moderen smiler.
</body>
</poem>

<poem id="michaelis2003090603">
<head>
   <title>Fuglen</title>
   <toctitle>Fuglen</toctitle>
   <indextitle>Fuglen</indextitle>
   <firstline>Nu brast en Lærkestrube</firstline>
   <quality>korrektur1</quality>
</head>
<body>
<nonum><small><right>Hanne Matthison-Hansen</right></small></nonum>
<nonum><small><right>død 22. Novbr 1916.</right></small></nonum>

Nu brast en Lærkestrube,
en Fuglesjæl blev stum
- en Lattertrille døde
i Evighedens Rum.

En Vipstjert eller Mejse,
der aldrig kom til Hvil.
Blev alle andre trætte,
var hun det samme Smil.

To Øjne lattermilde
af Sol fra Sjælens Bund
- der stod et evigt Kvidder
af hendes lille Mund.

Der gik en gavmild Godhed
fra hendes Moderbryst,
som fandt mod alle Sorger
bestandig Solskinstrøst.

Bag Livets snævre Tremmer
en himmelsendt Natur ...
... Nu bortgled Gitterdøren,
nu fløj en Fugl af Bur.
</body>
</poem>

<poem id="michaelis2003090602">
<head>
   <title>Sommerdag</title>
   <toctitle>Sommerdag</toctitle>
   <indextitle>Sommerdag</indextitle>
   <firstline>Du sang af stille Glæde</firstline>
   <quality>korrektur1</quality>
</head>
<body>
Du sang af stille Glæde,
fordi paa mig du tænkte.
Med Perler Duggens Væde
din lille Sko besprængte.

Jeg stod bag Hyldens Skærme
og saa dig gaa derinde
- med Roser i dit Ærme
du flytted Blomsterpinde.

Pragtnelliker saa røde
du oprev af din Have
og kasted mig i Møde
din Elskovs Morgengave.

Dit Haar var overdrysset
af Duggens Spind af Perler
- det var, som om jeg kyssed
Vanilieduft af Snerler.

Hvor sødt at gaa og snakke,
mens mod min Mund du rakte
din smalle gyldne Nakke,
hvor Solen laa og bagte.

Du klapped mig paa Kinden
med røde Valmuroser
- de vifted Sommervinden
til duftende Narkoser.

End bag de fjerne Laager
din mørke Røst jeg kender
- som tvende hvide Maager
hilste mig dine Hænder.
</body>
</poem>

<poem id="michaelis2003090701">
<head>
   <title>Brønden</title>
   <toctitle>Brønden</toctitle>
   <indextitle>Brønden</indextitle>
   <firstline>Min Sjæl i mit Øje ruger</firstline>
   <quality>korrektur1</quality>
</head>
<body>
Min Sjæl i mit Øje ruger
- en dyb og sitrende Brønd,
der stille dit Billed suger
og sukker: Hvor er du skøn!

Du bøjer dig over Randen
og stirrer i Dybets Mulm
- to Sjæle favner hinanden
i smilende Taarers Svulm.

Din evige Ynde straaler
forklaret over mig lagt.
Jeg aander dig ind i Skaaler,
jeg drikker din daarende Dragt.

Din Kjoles matgule Bæger
med Midjens mørkeblaa Baand.
Som Skrift i mit Hjerte du præger
din dejlige Fod og din Haand.

Se, Brønden er skabt til at favne
dit Hoved mod Himmelens Blaa
- Minuttet om vore Navne
skal Evighedskranse slaa.

Til Tider nedkaster mod Bunden
du Tvivlens splintrende Sten
- men se, i et Nu er den svunden
og Fladen skælver sig ren.

Din Aande balsamisk dugger
min Sjæl til et Skønhedsspejl,
der stille dit Billed vugger,
til atter det er uden Fejl.
</body>
</poem>

<poem id="michaelis2003090601">
<head>
   <title>Majnat</title>
   <toctitle>Majnat</toctitle>
   <indextitle>Majnat</indextitle>
   <firstline>En Stjerne drypped gennem Bøgeløvet</firstline>
   <quality>korrektur1</quality>
   <keywords>sonnet</keywords>
</head>
<body>
En Stjerne drypped gennem Bøgeløvet,
fra Himlens Silketelt faldt Sølverstænk.
I Duft stod Anemoner op af Støvet.
Skovbunden vinked som en Sovebænk

af vissent Løv og kryddersød Skovmærke.
Vi sank til Jorden i hinandens Favn;
henrykte, sødmefyldte, guddomsstærke
vi stilled Hjertets vildt forsultne Savn.

Muldvarpen lytted i sit blinde Bo:
du sænked i dens Skud din lille Sko,
og Nattergalens Sprudlekilde standset.

Skovmærkerne dit skønne Hoved krandsed,
og under mig dit Hjerte henrykt lo,
mens Stjernen over os i Løvet dansed.
</body>
</poem>

<poem id="michaelis2003090703">
<head>
   <title>Ødipus paa Højen</title>
   <toctitle>Ødipus paa Højen</toctitle>
   <indextitle>Ødipus paa Højen</indextitle>
   <firstline>Solen synker i sit Baal</firstline>
   <quality>korrektur1</quality>
   <notes>
      <note>Rudolph Christopher Puggaard Tegner (1873-1950), billedhugger.</note>
   </notes>
   <pictures>
      <picture src="michaelis2003090703-p1.jpg">Rudolf Tegner: <i>Ødipus og Antigone</i> (1903, bronze 1908)</picture>
   </pictures>
</head>
<body>
<nonum><small><right>Rudolph Tegners Statue i Kildekrog.</right></small></nonum>

Solen synker i sit Baal,
Havet bruser i sin Brænding.
Skyen gaar med Tordenspænding,
knitrende som Flint mod Staal.

Himmelfejende gaar frem
Regn i tunge Bygehoser.
Bække gennem Sump og Moser
svulmer højt om Sivets Bræm.

Fjernt langs Strandens Bølgekog
Skovplantagens grønne Farve
som en overskaaret Larve
kryber med sit Fyrretog.

Fra de sortblaa Kysters Rand
blinker Gnister over Havet:
Dagen bloddøbt og begravet,
Verden tændt i Solfaldsbrand.

Blomsterfyldt er Græssets Skød:
op af Bakkedraget vælder
Blus af gule Immorteller
over Lyngens røde Flod.

Mod det vilde Himmellys
rejser sig fra Højens Tinde
Lidelsernes Drot den blinde,
taarnet af sin Smertes Gys.

Højt mod Himlens spotske Maal
strækker han sin Afmagts Trusel,
stønner ud sin Skam og Blusel:
Tømt er Skæbnens beske Skaal.

Sine Øjne ud han rev
- Synets blodigrøde Kvaler
af Dæmoner og Vandaler,
af det Helved, Jorden blev.

Gribbeflænsen, Vold og Ve,
hadforgiftet, hævnforblændet,
alt besudlet, alting skændet
- bedre ingenting at se!

Himlen slukker sine Lys,
Jorden lakker mod sin Aften.
Se, lemlæstet Mandekraften
raver gennem Smertegys.

Som han vaded gennem Slam,
sønderbrudt han Foden flytter.
Kun Antigone ham støtter:
Haabets, spæde, nøgne Ham.

I et blodigt Skær af Sol
Hellas' Skæbnedrot den blinde
højt paa Sjællandshøjens Tinde
sat som Verdensstorms-Symbol.

Kunsten gennem Tusindaar
Sagnkolosserne har dannet:
Ødipus, i Danmark strandet
evigt imod Havet gaar.
</body>
</poem>

<poem id="michaelis2003090702">
<head>
   <title>Rodin</title>
   <toctitle>Rodin</toctitle>
   <indextitle>Rodin</indextitle>
   <firstline>Af Stenbruddet strækker en Skaberhaand sin Klo</firstline>
   <quality>korrektur1</quality>
   <pictures>
      <picture src="michaelis2003090702-p1.jpg">Auguste Rodin: <i>Balzac</i>, 1898.</picture>
      <picture src="michaelis2003090702-p2.jpg">Auguste Rodin: <i>The Burghers of Calais</i>, 1884-86.</picture>
      <picture src="michaelis2003090702-p3.jpg">Auguste Rodin: <i>Kysset</i>, 1886.</picture>
   </pictures>
   <notes>
       <note>François-Auguste-René Rodin (1840-1917), fransk billedhugger.</note>
   </notes>
</head>
<body>
Af Stenbruddet strækker en Skaberhaand sin Klo,
faar Marmor til at aande og Malme til at gro,
saa Skorperne brister om de Nyfødte to.

Han stempled sine Tanker i hvide Stens Krystal,
han har sat dem til at lyse i Evighedens Hal,
hvor først den sidste Vandflod skal bringe dem til Fald.

Igennem Bronzeflader sit Aandedræt han drog:
Naturen til sit gyngende Hjerte sig tog,
og Blodets Bølgesug gennem alle Aarer slog.

Urkraften rejste Bringe lig en brølende Tyr:
Balzac steg som et Taarn - et Menneske-Fyr,
der glødende Blik over Havene spyr.

Geniet i sin Kutte - en koglende Gigant,
der Verden til sin Celle i stærke Syner bandt
og tusind Skæbners Traade ud af sin Hjerne spandt.

... Som vandrende Støtter, i Lidelse døbt,
udtærede og brustne, i Stodderpjalter svøbt,
med ugrædet Taarer i Furerne støbt,

ubøjelige Mænd fra den dødsdømte By
fremslæber sig kroget som i Kapper af Bly
for den fremmede Besejrer dens Nøgler at fly.

... Se, Lidenskabens Helved paa vid Gab slaaet op:
se, Smelteovnen mylrer fra Bundfald og til Top,
og Ilden gennemgløder hver vridende Krop.

... Men Elskov bøjer Knæ i Ekstase ydmyg, øm:
i Marmorbølger mejsles Undfangelsens Drøm,
og gennem Stenen skyller Forplantningens Strøm.

Af Slakkerne udsmeltes det sydende Liv:
af Parringens magiske Guddoms-Motiv
bevæges alt det Nøgne som sitrende Siv.

Livskimen lig et urdunkelt daarende Idol,
fremelsket af Kyssets almægtige Sol,
henrisler gennem Altets sit bølgende Symbol.

... Selv Ikaros' Fald, Nere&iuml;dernes Musik,
den evigkolde Sfinks og Parcernes Mystik
som aandende Liv af hans Skaberfingre gik.

Han favntog selve Formen i ubændige Kryst,
saa alle Pulse vaanded sig bævende tyst
og nøgne Lemmer sang af den bølgende Dyst.

... Af Stenbruddet strækker en Skaberhaand sin Klo,
faar Marmor til at blomstre og Malme til at gro,
saa Skorperne briste om de Nyfødte to.
</body>
</poem>

<!--
<poem id="michaelis2003090701">
<head>
   <title></title>
   <toctitle></toctitle>
   <indextitle></indextitle>
   <firstline></firstline>
   <quality></quality>
</head>
<body>
</body>
</poem>
-->

</workbody>
</kalliopework>
