<?xml version="1.0" encoding="ISO-8859-1"?>
<!DOCTYPE kalliopework SYSTEM "../../data/kalliopework.dtd">
<kalliopework id="1845" author="bagger" status="incomplete" type="poetry">
<workhead>
   <title>Øieblikkets Børn</title>
   <year>1845</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="bagger2002050901">
<head>
   <title>Børnevise</title>
   <toctitle>Børnevise</toctitle>
   <indextitle>Børnevise</indextitle>
   <firstline>Naar kommer Vaaren vel?</firstline>
   <notes>
      <note>Bidrag fra Sven Sørensen.</note>
   </notes>
   <quality>korrektur1</quality>
</head>
<body>
   »Naar kommer <i>Vaaren</i> vel?«
Naar den sortblaae <i>Svale</i> kommer
Og bebuder nære Sommer,
Naar den qviddrende ta'er Myggen,
Der vil tumle sig i Skyggen -
   Da kommer <i>Vaaren!</i>

   »Naar kommer <i>Svalen</i> da?«
Naar den lille <i>Frø</i> i Kjæret
Strækker Halsen op iværet
Og med Tungen slaaer paa Trommen:
»Nu er tykke Frømand kommen!« -
   Da kommer <i>Svalen!</i>

   »Naar kommer <i>Frøen</i> da?«
Naar den lange <i>Stork</i> er kommen,
(For at putte Frø i Vommen)
Og staaer med de røde Hoser,
Fiskende i brune Moser -
   Da kommer <i>Frøen!</i>

   »Naar kommer <i>Storken</i> da?«
Naar først <i>Sneppen</i> hid er fløiet
Og staaer, over Isen bøiet,
Borende sig der et Bæger,
Hvoraf den med Vand sig qvæger -
   Da kommer <i>Storken!</i>

   »Naar kommer <i>Sneppen</i> da?«
Naar først komme blot de Dage
At i Odense paa Tage
<i>Stæren</i> bygger høit sin Rede,
Hvor godt Folk ham Plads berede -
   Da kommer <i>Sneppen!</i>

   »Naar kommer <i>Stæren</i> da?«
Det kan Du jo nok begribe,
Først der komme maa en Vibe!
Først naar <i>Viben</i>, som en Blinker,
Til Armeen: »fremad!« vinker -
   Da kommer <i>Stæren!</i>

   »Naar kommer <i>Viben</i> da?«
Naar først efter Vintertide
<i>Vintergjæk</i> af Sneen hvide
Reiser sig med fine Blade
Og gjør alle Hjerter glade -
   Da kommer <i>Viben!</i>

   »Naar kommer <i>Gjækken</i> da?«
Naar <i>Gudfader</i> det behager,
Vinker han den frem af Ager;
Først naar Hans Befaling falder,
Først naar Han paa Blomsten kalder -
   Da kommer <i>Gjækken!</i>
</body>
</poem>

<poem id="bagger2002121412">
<head>
   <title>Næsbyhoved-Sø</title>
   <toctitle>Næsbyhoved-Sø</toctitle>
   <indextitle>Næsbyhoved-Sø</indextitle>
   <firstline>Naar modfaldent Hjertet i Brystet slaaer</firstline>
   <quality>korrektur1</quality>
</head>
<body>
Naar modfaldent Hjertet i Brystet slaaer
Og ene Du vil med din Kummer være,
Tryk Hatten da fastere ned om dit Haar,
Lad Baaden paa rullende Sø Dig da bære,
Betroe kun den susende Vind dine Suk,
Lyt stille til Nattergalenes Kluk
Og drøm Dig i Nærheden af dine Kjære.

Naar natlige Stjerner sig speile ned
Med Glimten og Blinken og Funklen i Voven,
Og Stemmer fra Gud og fra Evighed
Henrasler i Toppen af Løvet i Skoven:
Lig stille paa Baaden, dit Hjerte faaer Fred,
Den mægtige Aand seer fra Stjernerne ned
Og lyser Velsignelsen venlig fra oven.

Naar Morgenens Sol stiger brændende op
Og hentørrer Duggens befrugtende Taare,
Naar Rørfuglen synger fra Sivenes Top
Og eensomme Fisker ta'er fat paa sin Aare,
Sid taus da i vuggende, skvulpende Baad,
Da høres i Bølgernes hulkende Graad
En Psalme, som var det ved kongelig Baare!

Naar Vinteren kommer saa stille, saa stiv,
Forstenende Alt hvad der rørtes paa Jorden,
Da finder paa Søen Du stedse dog Liv,
En Skøite nu Baad er og Vugge Dig vorden:
Den hvidklædte Pjerrot da staaer for dit Blik,
Men Harlekin sees, efter Foraarets Skik,
Bagefter med brogede Ridderorden.

Lad Træet kun suse, lad Natvinden gaae
Igjennem den danske Vinter og Sommer!
Lad aldrig dit Hjerte blot gaae istaae,
Det Øvrige nok med Tiderne kommer.
Lad Øret lytte til Gangerens Hov,
Til Luftdyrets Sang over Marker og Skov -
Den Klang er meer smuk, end Harper og Trommer!

Naar Munterhed funkler om Mund og i Blik,
Søg Næsbyhoved og søg dets Vande:
Dankonger før have drukket den Drik
Og kjølet i Bølgen den hede Pande.
I Slottets Sted kun en Mølle staaer,
Dog (republikansk) hin Nattergal slaaer
Hver Vaar og hver Sommer ved Søens Strande!

I Sorg, i Glæde til Indsøen ty,
Naar Vinterblæsten paa Grantræet pidsker,
Naar Vaarsolen prunker i blaanende Sky,
Naar Høstkarlen henne bag Negene smidsker:
Der toner en Trøst i den blanke Luft,
Der lever en Aand i Bladenes Duft,
Som hellige Fredsord til Hjertet hvidsker!
</body>
</poem>

<poem id="bagger2002021401">
<head>
   <title>Dampskibet "Løven"</title>
   <toctitle>Dampskibet "Løven"</toctitle>
   <indextitle>Dampskibet "Løven"</indextitle>
   <firstline>Farvel! Det stærke Dyr skal ud at svømme</firstline>
   <notes>
      <note>Indtastet af Carsten Wiedemann efter Carl Bagger: <i>Øieblikkets Børn</i>, 1845, pp. 90-94.</note>
   </notes>
   <quality>korrektur1,kilde,side</quality>
</head>
<body>
Farvel! Det stærke Dyr skal ud at svømme,
Sort stiger Dampen af dets Næseboer,
Og disse Dampe ligne mine Drømme,
Og Farven stemmer med hvad i mig boer:
Saa skummelsort som den er hver min Tanke,
Thi Dyret bærer bort min Helligdom -
Den seiler fra mig paa den lette Planke,
og for min Sjæl staar hele Verden tom.

Mit stakkels Bryst er Urnen liig, der gjemmer
En Haandfuld Aske af et fordums Liv;
Derinde lyde Skrig og vilde Stemmer,
I Asken selv er Gjæring end og Kiv.
Jeg selv, mit bedste Jeg i Urnen ligger
Som vandkoldt Liig midt i min Ungdoms Aar;
Jeg bærer Urnen rundt omkring som Tigger,
Jeg, som engang besad saa rig en Vaar!

Jeg bærer paa min egen Mumie; smykker
Med Blomster, pynter ud det kolde Liig,
Og sætter ned mig under Granens Skygger
Og skriver lange Vers, jeg over mig;
Hver enkelt Linie dannes af en Taare,
Hvert Ord af Sorg, hvert Bogstav af et Suk -
Ja, husk, at Sangen skrives ved en Baare,
Mørk skal den være kun, men ikke smuk.

- O Du, som hist paa Skibet herfra seiler,
Har jeg for sidste Gang inat Dig seet?
Det Øie, hvor sig hellig Troskab speiler,
Hvor Kjerligheden før har til mig leet,
Det Blik, det skjønneste blandt mine Minder,
Den Sol, som her i Liv var meest mig kjær,
Er den en Stjerne vorden, som forsvinder
Bag denne kolde Morgenrødes Skjær?

Jeg har dig elsket, hvad de saa end sige,
Saa høit som dette Hjerte elske kan;
Hvor du var, der var og mit Himmerige,
Var mit forjættede, tilbedte Land.
Der gik en Straale fra din lyse Pande,
Som spredte Klarhed i mit mørke Sind,
Og liig et Soelblik paa de græske Strande,
Skjalv Smilet paa din Foraarsfriske Kind.

- Dyrt maa den alvorsfulde Skjald betale
De smukke Fløitetoner paa sin Luth;
Den som skal trolig Andres Sorrig male,
Har sjælden selv et glædeligt Minut.
Der være maa et Jordskjælv i hans Indre,
En Ørken, sandet, gold, umaalelig,
Et Himmelstrøg, hvor ingen Stjerner tindre,
Og Vanvidshyl, som Leopardens Skrig.

I Smerte født og kun til Smerte baaren,
Har hans Natur slaaet Rod i Smertens Grund;
Igjennem Hjertet sidder stukket Kaarden,
Derfor staaer Kaarden atter af hans Mund;
Hans Bryst er en Ruin, hvor Jevndøgnsstormen
Udsynger mørk sin dybe Melodie;
Han selv tilhører Lidenskab, til Formen
I Gruset styrter, Aanden vorder fri.

- - Min Aand besøger de forsvundne Dage!
I Skoven vandre vi; det grønne Blad
Af Vinden viftes fremad og tilbage,
Forfrisket nys af Morgenduggens Bad;
Fordybet i os selv vi vandre, Ingen
Forstyrrer os; vi træffe Hindens Spor;
Beklemt jeg sætter paa din Finger Ringen -
Den smutter bort, ak see! den faldt paa Jord. - -

- Farvel! o gid jeg var den hvide Maage,
Som med de vilde Omsving og med Skrig
Forfølger Skibet gjennem Morgnens Taage
Og fæster sine stive Blik paa Dig!
Jeg vilde da paa Masten taus mig sætte
Og faa Kaptainen med sin Bøsse frem,
- Et Knald - og rask med Vingeslag saa lette
Min Aand da henfløi til et ukendt Hjem.

Farvel! naar Du i fjerne Skove vandrer
Og Løvet rasler, Droslen tier stil,
Og Skyen sig fra hvid til sort forandrer
Og derpaa faaer et brandrødt Farvespil,
Og nær Dig da et Luftsuk sært forøger
Den Vemod, som fordølges i dit Sind, -
Min Aand det er, som tro Dig da besøger,
Mit Aandepust omsvæver da din Kind -

Min Aand det er da, eller og min Tanke,
Som hyller sig i Aftenvindens Suk
Og bryder drømmende hver jordisk Skranke
Og søger Dig igjennem klamme Dug.
Hos mig vil ikke mine Tanker være,
De træde synligt af min Pande frem
Og hylde trofast end den gamle Lære:
Hvor Du er, der er deres rette Hjem.

- "Farvel! jeg reiser jo blot for i Vinter,"
Saaledes lød jo før dit Afskedsord,
"Naar Vaaren kalder sine Hyacinther
og sine Crocus frem af sorten Jord,
naar Viben søger sig en pløiet Ager
Og Sneppen iilsom tyer mod Norden hen,
Da kommer ogsaa jeg; min Længsel drager
På Løvens Ryg mig atter til min Ven."

Saa reis! men jeg vil i min Stue pleie
Et Crocusflor og smukke Blomsterløg,
Og naar saa Blomsten opstaar af sit Leie,
Og Fuglen kommer fra de fjerne Strøg,
Da vil jeg selv gaae didhen, hvor min Tanke
Er forudilet, synge Vibens Pris,
Med Inderlighed klappe Løvens Manke
Og takke dem, der smelted Snee og Iis.
</body>
</poem>

<poem id="bagger2002121413">
<head>
   <title>J. Chr. A.</title>
   <subtitle>(Død i August 1845.)</subtitle>
   <toctitle>J. Chr. A.</toctitle>
   <indextitle>J. Chr. A.</indextitle>
   <firstline>Hør Vennernes Sang</firstline>
   <quality>korrektur1</quality>
</head>
<body>
   »Hør Vennernes Sang,
   Farvel de Dig sige!
   Gaa freidig din Gang
   Til Aandernes Rige!
   Du salig har endt,
   Nu kommer Lønnen,
   Thi her Du trolig har tjent!«
---
Hvorfra disse Toner? - fra Kirken de komme!
For mig de klinge saa matte, saa tomme,
De jorde med Graad, med søvnig Klang
Den Mand, der elskede frydelig Sang!
Ham! Livets, Nydelsens, Glædens Ven
De følge med Flæben til Urnen hen!
Gaaer kun! <i>jeg</i> følger ei med! som <i>han</i>,
Jeg elsker med Fyrighed Livets Land.
Jeg <i>begræder</i> ei ham! langt heller
Jeg gaaer ned i den Afdødes Kjelder,
Jeg fremmaner Fortidens lystige Stjerner
Og drikker hans Gravøl i blank Falerner.
---
   »Du elsked jo Sang,
   Dig glæded jo Toner!
   Ved Psalmernes Klang
   Gaa til din Forsoner!
   Den Gang er saa smuk,
   Thi Du ledsages
   Med mangt et inderligt Suk!«
---
»Et inderligt Suk!« - ja, sortklædte Skare,
De Ord i Psalmen var ægte Vare!
Af alt hvad han skrev, den elendige Skjald,
Var dette det skjønneste Tonefald!
Af alt hvad han skrev - baade Løgn og Tant -
Forbliver kun dette vist og sandt.
Men <i>jeg</i> vil ei sørge, jeg lystige Svend,
Med <i>Smiil</i> jeg mindes kun henfarne Ven.
Sæt Viinløvkrandsen blot om min Pande,
Saa skal ei Sorgen mig overmande.
Kom med i Kjeldren! drei om alle Haner,
Og skjænk os Sauterne og Syracusaner!
---
   »Med liflige Chor,
   Med Fredens Accorder
   Høit over vor Jord
   Hist hilset Du vorder!
   Men her skal bestaae
   Dit elskte Minde,
---
Mens hist Du er i det Blaae!
»Mens hist Du er i det Blaae!« de synge!
Jeg vil! jeg vil følge den sorte Klynge.
Jeg selv har jo skrevet hvad inde de sang,
Jeg følger om end saa Pulsaaren sprang.
Af Alt, hvad jeg skrev, baade Løst og Fast,
Kun dette fra Hjertet og Pulsaaren brast.
Min gamle, min gode, min udkaarne Ven,
Vi mødes hos salige, ærlige Mænd!
Jeg følger dit Liig - kan Du vise
Dig for mig bag Graven, da kom!
Hvis ikke - med Tillid vi prise
Den Dommer, der fælder den <i>tause</i> Dom!
</body>
</poem>

<poem id="bagger2002121414">
<head>
   <title>Juliane Marie Fiedler</title>
   <subtitle>
      <line>Fød Sporon</line>
      <line>Eierinde af Basnæs.</line>
   </subtitle>
   <toctitle>Juliane Marie Fiedler</toctitle>
   <indextitle>Juliane Marie Fiedler</indextitle>
   <firstline>Imod Sydvest paa Sjællands friske Strande</firstline>
   <quality>korrektur1</quality>
</head>
<body>
»Imod Sydvest paa Sjællands friske Strande,
Der staaer fra Riddertid en Herregaard
Med Udsigt over Beltets mørke Vande -
Kom, følg mig, seer Du ikke, det er Vaar?« -<note>Citerer Baggers egne <xref digt="bagger2002121411"/>.</note>
Det skrev jeg, da jeg selv stod midt i Vaaren
Og ændsed aldrig, der kom Vintertid!
Men kom nu, hvis af Vinterblæsten baaren,
Du ønsker et Minut at flyve did.

Derude fraader stadigt Østersøen,
De vilde Svaner skrige høit ved Nat
Og end sees Gaarden trygt paa Kant af Øen,
Det bange Raadyr springer i dens Krat.
Men der er Noget dog, som savnes inde,
Og Noget savnes i den frie Natur, -
Ak, det er Herregaardens troe Veninde,
Som meer ei trækker op det gamle Uhr.

Og der er Savn nu i de gamle Sale,
Nu seer man Pletter i det graae Paneel;
Claveret kan ei nu som fordum tale,
Der sprang en Streng og Tonen er ei heel.
Alt hvad hun yndiggjorde ved sin Virken,
Hver en Culturblomst, som hun klækked ud,
Den følger døende nu med til Kirken
Og danner Krandsen, naar hun staaer for Gud.

Der var paa Basnæs denne skyldfrie Glæde,
Midt mellem Adelsmand og Fattigmand,
Som ikkun ene <i>Den</i> kan vakkert klæde,
Der hjerteligt for Begge føle kan.
Solstraalen glimted, Moder, paa din Pande,
Det var din Vittighed, man øined strax;
Den gule Krands, som Dig ved Bæltets Strande
Paa Kisten lægges, er af Bondens Ax.

Sælg hver en Muursteen af den gamle Gaard
Og hvert et Træ, der rasler dybt i Skoven;
Sælg Duehusets gyldenbrune Maar,
Ja selv den skjønne Udsigt over Voven;
Sælg Sivets Susen; Vindens Symphonie
Og hver en Trækfugl, der i Vaaren kommer;
Sælg Hingstens Vrinsken i det grønne Frie.
Sælg Vintren, sælg den hele danske Sommer;

Kjøb Gaarden med Besætning og med Avl,
Med Bondens Onskab, med hans gode Villie;
Kjøb Storkens Rede hist paa Staldens Gavl
Og Havens Hyacint og hvide Lillie;
Kjøb Mosens Dyb, kjøb Lugt af nyslaaet Hø,
Og Isens Bragen, Hunden, Klappejagten;
Kjøb Krebsen kun i liden Dam og Sø,
Kjøb Gaardens Herlighed og dens Forpagten:

Du sælger ei den gamle røde Lade,
Saadan som den staaer præget i mit Sind;
Du sælger ei de Ansigtstræk, saa glade,
De Smiil, jeg saae paa Moders fine Kind;
Du sælger ei min Kjærlighed til denne Moder,
Ei hendes Billed i mit stille Bryst;
Du sælger ei min Ungdoms lyse Kloder,
Ei disse gamle Sales dybe Røst;

Du kjøber ikke denne Moders Minde,
Og ikke disse Gyldenlakkers Pragt;
Du kjøber ikke hvad der ligger inde,
Hvad hun af Skjønhed har i Blomsten lagt;
Du kjøber ikke Hjertet af vort Indre,
Det slaaer kun for den Døde og for os;
Du kjøber ei den Sol, som før mon tindre,
Du kjøber kun en stjerneløs Kolos.

Vi sælger ei den tabte kjære Moder,
Det smukke Billed bliver i vor Barm;
Vi samles stille, Søster med sin Broder,
Ved Hjertet holde vi den Døde varm:
Saa frisk som den, Ægypteren bevared,
Skal for vort indre Blik hun stedse staae,
Retsom det syntes, hendes Læbe svared,
Naar i vort Øie hun en Taare saae.

Vi alle Børn, de større som de mindre,
Vi see mod Firmamentets sølvblaae Hav,
Der hvor de mange Herrens Baade tindre,
Som bringe Sjælene fra Jord og Grav.
Vor Moder - sukke vi - hvor er Du henne?
Plantagen er ei meer, som fordum, smuk,
O, Moder, hvor med Smiil vi vandred Tvende,
Der gaaer nu Een og med tungsindigt Suk.

Hver Stjerne hist et <i>Basnæs</i> er, en Rude
Paa det umaalelige Storpallads,
Hvor Lyset indenfra naaer til os ude,
Men vi kan ei see gjennem Stjernens Glas.
Bereed saa nær Dig, som Du kan, en Plads
Hvorhelst i Stjernerne Du monne vandre;
Hvor Du ei er, der er os ei tilpas -
Du veed: vi ville mødes med hverandre.
</body>
</poem>

<poem id="bagger2002121415">
<head>
   <title>Mignon i Graven</title>
   <toctitle>Mignon i Graven</toctitle>
   <indextitle>Mignon i Graven</indextitle>
   <firstline>Sover Du Lille? Øiet er lukket</firstline>
   <quality>korrektur1</quality>
</head>
<body>
Sover Du Lille? Øiet er lukket,
Lokken ei bølger, tyst er nu Sukket.
Mignon, Du Elskte, ak, vil Du ikke
Aabne de sorte, brændende Blikke?

Han, hvem Du elsked, trofast i Haabet,
Mærked ei Sukket, ændsed ei Raabet:
Derfor var ogsaa mægtig din Længsel,
End'lig at bryde Skranker og Fængsel.

Huset Du mindedes stedse andægtig,
Støtten, som standed marmorne prægtig,
Landet, hvor Løvet aldrigen falder,
Bjergenes hvidgraae, taagede Haller.

Citharens Toner bragte Dig Trøsten,
Ak, men saa Faa kun lytted til Røsten!
Sorgen boer ene - Glæden foragter,
Flyver forbi den med haanlige Fagter.

Haver ei Huss og haver ei Moder,
Har ingen Søster og har ingen Broder;
Stien er smal og knudret er Jorden -
Barnet er utaalmodigt nu vorden;

Søger og beder - kan ikke finde,
Banker og stirrer - Taarerne rinde;
Kraften er knuust og Trøsten ei funden -
Blomsten er aarle visnet i Lunden.

Barnet ei Hjem har lavt udi Byen,
Hjemmet er Himlen og Vuggen er Skyen;
Fader og Moder, Søster og Broder
Findes i hine lysende Kloder.

Sangen hentoner! - Mignon, Du sover!
Stille staae Barmens svulmende Vover.
Kjærlighed græder! Mignon vil ikke
Aabne de tause, brændende Blikke.
</body>
</poem>

<poem id="bagger2002121416">
<head>
   <title>Ballade</title>
   <toctitle>Ballade</toctitle>
   <indextitle>Ballade</indextitle>
   <firstline>Hvo vover det? enten den skaldede Mand</firstline>
   <quality>korrektur1</quality>
</head>
<body>
»Hvo vover det? enten den skaldede Mand
Eller han med den tykke, rødlige Top
At gribe den store Bolle paastand
Og hælde dens Indhold i sin Krop?
Den Mand, der gjør <i>det</i>, har vundet Slaget,
Og han være Konge for hele Laget!«

Der sad Saamangen, hvis Næses Guld
Beviste dens Eiers daglige Flid;
De kiged i Bollen - den var saa fuld!
»Sligt gjør ei Nogen i vores Tid!«
Enhver bortvendte sit skaldede Hoved
Og Ingen af Gubberne Dysten voved!

Da reiste der sig en Parykmagersøn -
Den Ædling talte kun tretten Aar!
»Vel er jeg om Hagen temmelig grøn,
Men Lammet beskjæmmer de gamle Faar!«
Han hælded i Rallen nu hele Kruset
Og jublende Bravo gjenlød i Huset.

   Der sad de gamle Brave,
   De saae med lønlig Gru,
   Hvorledes den Drengemave
   Ei revned' brat endnu.

   Den Slurk var ikke hæslig!
   Stolt liden Rødtop stod.
   Hans Ansigt, Ruder Es liig,
   Flammed som friske Blod.

   Men der han gik hjem over Gaden
   Da snubled hans ene Been;
   For tung blev Aftensmaden,
   Han sank i en Rendesteen.

Med Hoe'det i Rendesteens Blødme,
Med Munden i Mudderets Grødme,
Med begge Been ivær!
Inddrikkende Bundfaldets Sødme,
Stod han i Aftenens Rødme,
Under Skyglands og Stjerneskjær!
</body>
</poem>

<poem id="bagger2002121417">
<head>
   <title>En Faders Testament til Sønnen</title>
   <toctitle>En Faders Testament til Sønnen</toctitle>
   <indextitle>En Faders Testament til Sønnen</indextitle>
   <firstline>Hør mig, min Dreng! - Forinden jeg bortreiser</firstline>
   <quality>korrektur1</quality>
</head>
<body>
Hør mig, min Dreng! - Forinden jeg bortreiser
Og gaaer den lange, magre Landevei,
Hvor ingen huggen Milepæl der kneiser
Og ingen Kro, hvor Man faaer Viin og Steg,
Da vil jeg tale med Dig her som Fader
Og give Dig et venligt Vink, et Raad:
Bær frit din Faders Ansigt og hans Lader,
Og varieer med Latter og med Graad!

Bær frit din Pande! og naar engang stormes
Bastillen skal og med en Bayonnet
Den gamle Verden skal paany omformes,
Fordi en Tidsaand har den dømt: »for let!«
Gaa Du foran! og tænk, at hvis Din Fader
End leved paa den løierlige Jord,
Han vilde sendt Dig til de første Rader,
Som Sansculott og Armods Ven og Bro'er.

Bøi Ryggen ei! selv Tidens Bonaparte
See frit i Øiet ind! som Tigger, Carl,
Du overholde Hjertets simple Charte,
Da blier i Pjaltekosten Du en Jarl.
Betragt ei Kongen, som om Tordenguden
Han var og reen for Støvets Smuds og Feil:
Tro mig! hver Drot har dog en Rem af Huden -
Ei Sølv, blot Qvægsølv danner blanke Speil.

Had ikke Rusland, sværm Du ei for Polen,
Det skader Dig og gavner ingen Mand!
Den Drot, der sidder eengang fast i Stolen,
Han drukner ei i Blæk, i Ord, i Vand.
Betragt med Taushed, Rolighed den Fjerne,
Hvem ei Du kan med Ord og Næve naae,
Men ønsk, at snarligt en Forsoner-Stjerne
Maa over alle Verdens Lande staae!
</body>
</poem>

<poem id="bagger2002121418">
<head>
   <title>Cantate</title>
   <subtitle>
      <line>(Musikalsk Spøg.)</line>
      <line></line>
      <line>»Hoc ridere meum, tam nil, nullâ tibi vendo Iliade.«</line>
      <line><i>Persius.</i></line>
      <line></line>
      <line>»Il y a un dieu pour les ivrognes.«</line>
      <line><i>Proverbes de Salomon II.</i></line>
   </subtitle>
   <toctitle>Cantate</toctitle>
   <indextitle>Cantate</indextitle>
   <firstline>Død er nu Jesper!</firstline>
   <quality>korrektur1</quality>
</head>
<body>
<nonum><center>ENKELT DAMESTEMME.</center></nonum>

   Død er nu <i>Jesper!</i>
   Til sidste Vesper
   Han spiste to Glas Grog
   Og dermed fik han Nok.
   Halvt Flag paa Stangen!
   Han er nu gaaet som Saamangen,
   Med blussende, begeistret Kind,
   Til Evigheden ind.
   Afsyng nu Sangen!

<nonum><center>CHORUS.</center></nonum>

Kaster Perikum
Paa den Tabtes Grav!
Gyd over den en Draabe Rum
Og af Geneveren et Hav!
Og sætter paa hans Gravsteen blot det Minde,
Som Skifteretten i hans Vest kan finde:
En uqvitteert Viintapperregning!
Det er den skjønne, sanddrue Tegning,
Den eneste, der fuldelig kan hædre
Den herlige, men trætte Vandringsmand,
Som reiste nys til Lysets Land
Og sidder glad tilbænks hos drukne Fædre.
Der sidder stolt han! o! langt rød're
I Kammen, end han før var! Brødre!
O, sørger ei!
Han gik jo glad sin Vei -
Dideldumdey!

<nonum><center>QVINTET MED CHOR.</center></nonum>

   O! planter Solbær paa den Plet,
   Der gjemmer Vennens Støv, som mæt
   Har lagt sig her til Hvile!
   Og kast Vestindiens Guavabær
   Henover ham, som meer ei er,
   Dem elsked han dog fremfor Taarepile.

<nonum><center>RECITATIV.</center></nonum>

En mægtig Aand! som Løven vandrer ud
I Ørkenen, i stille Morgenstund
Forladende det kjære sultne Afkom
For Klo at fæste i det fede Bytte;
Den brøler høit, forfærder mindre Dyr,
De værge sig, vil ikke ned i Svælget
Paa det uhyre Dyr! forgjæves kæmpe
De Stakler - efterhaanden vandre de
Ned i mysteriøse Underverden!
Saaledes vandred <i>Jesper</i> ud hver Morgen,
Og hvor han saae en Kneipe aaben staae,
Der iled ind han som en fyrig Elsker,
Betragtende med Kjenderblik og Vellyst
Varieteterne paa Flaskehylden;
Med Fenrisulvens Glubskhed slugte han
De Sopkners Legio, ei ændsende,
Hvor meget end de kribled eller krabled.
Og Vægterne, som sad i Skjænkestuen,
Med Kaffekoppen vederqvægende
Det trivelige lille Legeme,
Beundrede Naturens sjældne Gaver
Og faldt, med udspiilt Øie, plat i Staver
Og hviskede fortroligt til hinanden:
»Ja! <i>Jesper</i>, det er, gale mig! dog Manden!«

<nonum><center>EN TENORSTEMME.</center></nonum>

   Salluster og Livier,
   Dem haded han som Pest;
   Han tumlede sig bedst
   I natlige Convivier;
   Hans Skræk var lange Taler,
   Hans Glæde Bacchanaler.

<nonum><center>SEPTET.</center></nonum>

   Ei altid monne <i>Jesper</i> gaae
   Med Fryd i skumle Jorderige:
   Vi har hørt sanddrue Mænd at sige,
   At tidt hans Pung stod saa paa minus,
   At ei engang han kunde faae
   Sig paa Credit en Skraa
   Leveret ud fra Augustinus!

<nonum><center>CHOR.</center></nonum>

Fra Stjerners Glandspunkt <i>Jesper</i> hører
Vort Afskedsqvad og leer polisk:
Carlsvognen nu han kjører,
Med sikker Haand han Tømmen fører
Og har en ganske ny elysisk Pidsk!

<nonum><center>TIL BACHUS.</center></nonum>

   I Viindamp til min Vugge kom
   Gud Bachus med en Flaske Rom
   Og holdt mig over Daaben.
   Han mælte saa: »min bedste Dreng!

   Udmærk Dig fra det andet Slæng,
   Fra Plebs, fra Skidenhoben.«
   Jeg stirred i hans gyldne Blik,
   Jeg drak hans dunkle Luedrik,

   Jeg elsked ham som Fader;
   Og hvor jeg gik i Mulm og Nat,
   Har aldrig han mig end forladt,
   I Glød han Sjælen bader.

   Han sendte mig to Engle ned,
   Min Viintørst og min Munterhed, -
   De blev ei Alle givet.
   Lad Verden gaae sin skjæve Gang,

   Giv mig blot Latter, Viin og Sang,
   Da har jeg nok i Livet.
   Styrt Verdner ned i Støv og Gruus,
   Følg Du mig blot, min Genius,

   Som holdt mig over Daaben!
   Da skal Du see mig som din Præst
   Blandt Drikkebrødre drikke bedst,
   En Gud for Skidenhoben!
</body>
</poem>
</workbody>
</kalliopework>
