CVS-TIMESTAMP: $Date$
VQ:korrektur1

I:bagger2002011001
T:Til Digteren Andersen
U:fra hans Ven,
U:Carl Bagger
F:Du træder paa en farlig Bane
K:stambog
N:Bagger skrev dette digt til HCAs stambog i maj 1826, da denne som latinskoleelev skulle flytte med rektor Meisling fra Slagelse til Helsingør.
N:Trykt i <i>Mit Livs Eventyr</i> (1855). Her indtastet efter originalen i <i>H. C. Andersen Album</i> (1980), side 191. Også trykt i Baggers <i>Samlede Værker,</i> bind 2 (1867).
N:Bidrag fra Sven Sørensen
Q:korrektur2,kilde,side

1.
Du træder paa en farlig Bane,
Som Middelveien taaler ei;
Tidt naar du Roser monne ane,
Seer du henvisne Livets Mai.
At være Digter er vist herligt,
Han drømmer mangen gylden Drøm;
Men sjældent vil hans Veie kjærligt
Indslynge sig i Verdens Strøm.

2.
Tidt har han ei, hvortil han hælde
Kan Hovedet i Sorgens Stund;
Orkanen i sin blinde Vælde
Nedslaaer hans sidste Haab til Grund.
Da maa ei modløs Taaren rinde,
Ei blændes maa hans Digtersands,
Men i sig selv han kraftfuld finde
Sin Trøst, sit Haab, sin Laurbærkrands.

3.
Kæmp mandigt ud de tunge Kampe,
Og vær dog stedse Barnet liig;
Thi spinkelt sender Aandens Lampe
Sin Straaleflod ei hen til dig.
Og sidst skal jeg mig vist ei glæde,
Naar, Yngling, jeg at skue faaer
Dig paa det høie Digtersæde,
Som Mange ønske, Faa kun naaer. -


I:bagger2002050901
T:Naar kommer Vaaren vel?
F:Naar kommer Vaaren vel?
N:1845
N:Bidrag fra Sven Sørensen.


Naar kommer Vaaren vel?
Naar den sortblaa Svale kommer
og bebuder nære Sommer,
naar den kvidrende ta'r Myggen,
der vil tumle sig i Skyggen,
da kommer Vaaren, da kommer Vaaren!

Naar kommer Svalen da?
Naar den lille Frø i Kæret
strækker Halsen op i Vejret
og med Tungen slaar paa Trommen:
"Nu er tykke Frømand kommen!",
da kommer Svalen, da kommer Svalen!

Naar kommer Frøen da?
Naar den lange Stork er kommen
for at putte Frø'r i Vommen
og staar med de røde Hoser
fiskende i brune Moser,
da kommer Frøen, da kommer Frøen!

Naar kommer Storken da?
Naar først Sneppen hid er fløjet
og staar over Isen bøjet,
borende sig der et Bæger,
hvoraf den med Vand sig kvæger,
da kommer Storken, da kommer Storken!

Naar kommer Sneppen da?
Naar først kommer blot de Dage,
at i Odense paa Tage
Stæren bygger højt sin Rede,
hvor Godtfolk ham Plads berede,
da kommer Sneppen, da kommer Sneppen!

Naar kommer Stæren da?
Det kan du jo nok begribe,
først der komme maa en Vibe!
Først naar Viben som en Blinker
til Armeen "Fremad!" vinker,
da kommer Stæren, da kommer Stæren!

Naar kommer Viben da?
Naar først efter Vintertide
Vintergæk af Sneen hvide
rejser sig med sine Blade
og gør alle Hjerter glade,
da kommer Viben, da kommer Viben!

Naar kommer Gækken da?
Naar Gud Fader det behager,
vinker han den frem af Ager.
Først naar hans Befaling falder,
først naar han paa Blomsten kalder,
da kommer Gækken, da kommer Gækken!

