<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1771" author="stub" status="incomplete" type="poetry">
<workhead>
    <title>Arier og andre poetiske Stykker</title>
    <year>1771</year>
    <source facsimile="11540800823B_color" facsimile-pages-num="98" facsimile-pages-offset="4">Ambrosius Stub: <i>Arier og andre poetiske Stykker</i>, T.S. Heiberg, Kbh., 1771.</source>
</workhead>
<workbody>

<section level="1">
<head>
   <title>Gudelige Arier</title>
</head>
<content>
<poem id="stub2019061401" variant="stubgudeligea1">
<head>
   <suptitle>
      <line>I Cor. II, 2.</line>
      <line>Jeg agter mig ikke at viide noget etc.</line>
   </suptitle>
   <title>Tanker</title>
   <firstline>Hvad regner Naturens Ransagere op</firstline>
   <notes>
      <note>Cf. <xref bibel="bibel1korint02,2"/></note>
   </notes>
   <quality>korrektur1,kilde,side</quality>
   <source pages="7-8"/>
</head>
<body>
Hvad regner Naturens Ransagere op?
    Hvortil skal jeg viide hver Ting i Naturen?
Fra stolteste Ceder paa Libanons Top
    Til Isop, som viser sig ydmyg ved Muren;
Fra brölende Löve paa vildene Mark
    Til tiende Mulvarp, der mættes i Jorden;
Fra Örnen i Höyden, den flygtig Monarc,
    Til Fugle af nedrig og flagrende Orden;
Fra Havets den stoere vandsprudende Hval
    Til mindste utallige Fiske, som vrimle;
Fra Jordens den raae og usigtbar Metal
    Til Stiernernes Guld paa Guds hellige Himle;
Hvad siger du Tale-Konst, Daarligheds Tolk?
    Hvortil skal jeg viide de Fabler, du förer?
Du prædiker Lögne for Vantroes Folk,
    Du veed kuns at kildre de klöende Örer.
Hvad har vel dit selvkloge Paafund for Fynd?
    Du lærer Fornuftende selvgiorte Dyder.
Men hvad der ey kommer af Troen, er Synd;
    Saa föder din Lærdom de klygtige Lyder!
Bort kiödelig Viisdom, bort prægtige Ord!
    Jeg fölger en salig Eenfoldigheds Regler:
Det eene, jeg Synder vil viide paa Jord,
    Er Guds og min egen korsfæstede Mægler.
</body>
</poem>

<poem id="stub2019061402" variant="stubgudeligea6">
<!-- 23 -->
<head>
   <title>Aria over Luc. II, 29</title>
   <subtitle>Herre! nu lader du din Tiener fare i Fred</subtitle>
   <toctitle>Aria over Luc. II, 29</toctitle>
   <indextitle>Aria over Luc. II, 29</indextitle>
   <firstline>Seer jeg Naadens Frelsermand</firstline>
   <notes>
      <note>Cf. <xref bibel="bibellukas02,29"/></note>
   </notes>
   <quality>korrektur1</quality>
</head>
<body>
Seer jeg Naadens Frelsermand,
  Kan jeg selv min Frelser kiende;
Seer jeg ham i Livets Land,
  Seer jeg Troens Maal og Ende;
O! hvad seer jeg efter meer?
  Hvad er her at vente efter?
Ach, hvi løses ey mit Leer,
  Som ved Siælens Vinger hæfter!
Livets Herre! løs min Aand,
  Riv den ud af Dødens Snare!
See, der er den i din Haand,
  Bedre kan den aldrig fare.
</body>
</poem>

<poem id="stub2019061403" variant="stubgudeligea2">
<!-- 3 -->
<head>
   <title>Aria over 1. Mos, III, 6-24</title>
   <subtitle>Mel. Søde Jesu, ald min tragten etc.</subtitle>
   <toctitle>Aria over 1. Mos, III, 6-24</toctitle>
   <indextitle>Aria over 1. Mos, III, 6-24</indextitle>
   <firstline>Før din hellig Lyst blev syndig</firstline>
   <notes>
      <note>Cf. <xref bibel="bibel1mose3,6-24"/></note>
   </notes>
   <quality>korrektur1</quality>
</head>
<body>
Før din hellig Lyst blev syndig
Ved en frugtbegierlig Tand,
Prægtig Adam! ach hvor yndig,
Ach hvor herlig var din Stand!
  Da sit Sæde
  Var i Glæde
Til din blide Skabers Priis;
  Da du, lydig,
  Viis og dydig,
Var Monarch i Paradiis.

Men du lod dig dog forvilde
Til at staae en Gud imod,
Til at falde og forspilde
Ald din Herligheds Klenod;
  Høyheds Tanke
  Brød den Skranke
Om det Træ, som Gud forbød;
  Ach, du spiiste!
  Vi forliste
Livet, der du aad din Død.

Adam faldt og vi tillige,
Her fik Slangen vundet Spil.
Eden Haven, Ærens Rige
Luktes for os alle til.
  Himlens Vrede,
  Helvedes Heede
Gnistret af en evig Ild;
  Men Gud være
  Evig Ære!
Han bar Medynk, han blev mild.
</body>
</poem>

<poem id="stub2019061404" variant="stubgudeligea3">
<!-- 4 -->
<head>
   <title>Opreysning i Christo</title>
   <subtitle>Aria</subtitle>
   <toctitle>Opreysning i Christo</toctitle>
   <indextitle>Opreysning i Christo</indextitle>
   <firstline>Høye Gud! vor Fald desværre</firstline>
   <quality>korrektur1</quality>
</head>
<body>
Høye Gud! vor Fald desværre
Giorde dig, vor Naadig Herre, naadig Herre,
    Naadig Herre, vreed;
Men hvor har du kundet bøye
Til vor Fald dit Medynks Øye, Medynks Øye,
    Medynks Øye need?
  Fader! du est kiærlig,
  Ja din Sandhed herlig
    I Sønnen, som
    Slog Sathan om,
  Der Tidens Fylde kom.

Løftet efter Bogens Rolde
Voldt, at Helveds Hær maae holde :/:
    Hær maae holde Trop;
Før vi skulle døe saa ilde,
Brast i Gud en Livsens Kilde :/:
    Livsens Kilde op;
  Naaden midt i Nøden
  Stoed os bie mod Døden;
    Den Gud, der saae,
    Hvordan vi laae,
  Han lod os ey forgaae.
</body>
</poem>

<!-- TODO: O! du dybe Fald og Vaade! 14-15 -->

<poem id="stub2019061405" variant="stub2002020101">
<!-- 5 -->
<head>
   <title>Aria</title>
   <toctitle>Aria</toctitle>
   <indextitle>Aria</indextitle>
   <firstline>Bedrøvet Verdens Glæde!</firstline>
   <notes>
      <note type="credits">Bidrag fra Jan Anton Hartogsveld.</note>
      <note>Kilde er <i>Samlede Digte</i>, v. Henning Fonsmark, Hans Reitzel 1961, pp. 11-12.</note>
   </notes>
   <quality>korrektur1,kilde,side</quality>
</head>
<body>
Bedrøvet Verdens Glæde!
  Saa pak dig flux paa Dør;
Mig lyster nu at græde,
  For Lysten stak mig før.
Min Jesu blodig Møye,
  Hans Angest, Nød og Død
Staar malet for mit Øye,
  Og legger det i Blød

Jeg løb jo selv til Helved
  Fra Paradiis, men see,
Min Jesu laae og skiælved
  I sit Gethsemane.
Jeg tændte selv Guds Vrede,
  Mens Pinens evig Glød
Kom Jesum til at sveede
  I Striden med min Død.

O see, hvor taus han kunde,
  I min den tabte Sag,
Fordøye falske Munde
  Og uforskyldte Slag!
Hans Ansigts Glands og Ære
  Leed Spyt og Spot og Spee,
I det han vilde tære
  Og taale ald min Vee.

O see, han blev jo bunden
  Saa haart med stærke Baand!
Endskiønt der ey blev funden
  Misgierning i hans Haand.
Jeg seer min egen Strikke,
  Hvori han førtes om,
Fordi jeg skulle ikke
  Staae bunden for Guds Dom.

O see, han lod hudflette
  Sin heele hellig Krop,
At Blodet kunde tvette
  Mig reen fra Taae til Top!
Jeg stormet til Guds Throne,
  Min Straf stod Jesus ud;
Han bar min Hovmods Krone,
  Min Haanheds Purpur Klud.

O see, hvor slog hans Hierte
  Paa Korset i hans Bryst!
O! see hans Død og Smerte
  For ald min Synd og Lyst
Bedrøvet Verdens Glæde!
  Saa pak dig flux paa Dør;
Her lyster mig at græde,
  For Lysten stak mig før.
</body>
</poem>

<!-- TODO: Jesu Kors kand eene blive, 19-20 -->
<!-- TODO: Op af Synden, 21-22 -->
<!-- TODO: Vel an, 23-24 -->
<!-- TODO: Giv Sag, 25-27 -->
<!-- TODO: Eya! 28-30 -->

<poem id="stub2019061406" variant="stubgudeligea5">
<head>
   <title>Aria over Act. IV, 12</title>
   <subtitle>Der er ey noget andet Navn under Himmelen, som er givet etc.</subtitle>
   <toctitle>Aria over Act. IV, 12</toctitle>
   <indextitle>Aria over Act. IV, 12</indextitle>
   <firstline>Et varigt Vel er dog engang at finde</firstline>
   <notes>
      <note>Cf. <xref bibel="bibelapostlene04,12"/></note>
   </notes>
   <quality>korrektur1</quality>
</head>
<body>
Et varigt Vel er dog engang at finde,
  Hvo hielper da min arme Siæl i Stand!
Den søger ey, hvad dette Rum har inde,
  Det Blandings-Gods of Ild, Jord, Luft og Vand;
Naturens alt i alt er intet værd at nævne
  Mod Saligheds Værdi og Naadens rige Evne.

Er Salighed af bare Naade, Naade,
  Bør Adams Børn døe Døden een og hver,
Kan Mennisker da hielpe eller baade,
  Der af sig selv ey kommer Livet nær?
Ney, under Himlen er et eene Navn befunden,
  Hvori en Troende kand see sin Nød forsvunden.

Ved Jesu Navn forlades alle Synder,
  Ved Jesu Navn udslettes Gielden reent,
Ved Jesu Navn kom jeg blant dem, Gud ynder,
  Ved Jesu Navn er intet mig formeent;
Det er ved Jesu Navn, min Bøn af Gud skal høres;
  Det er i Jesu Navn, min Siel skal saliggøres.

Du Naadens Aand! Guds Finger! kom at skeive,
  Skriv Jesu Navn dybt i min Siæl og Bryst,
Lad Jesu Navn der uudslettet blive,
  Til Hiertet selv af Dødens Haand er kryst;
Lad mig her værdelig mit Navn af Christo bære,
  Og faae ved Jesu Navn nyt Navn i evig Ære.
</body>
</poem>

<!-- TODO: En Røver, 33-34 -->
<!-- TODO: O! Höye Raab, 35-36 -->
<!-- TODO: Lyksalig endte Dag, 37-38 -->

<poem id="stub2019061407" variant="stubgudeligea10">
<!-- 27 -->
<head>
   <title>Livet som en Seylads</title>
   <subtitle>Aria</subtitle>
   <toctitle>Livet som en Seylads</toctitle>
   <indextitle>Livet som en Seylads</indextitle>
   <firstline>Hvad vindes ved Verdens vidtløftige Hav?</firstline>
   <quality>korrektur1</quality>
</head>
<body>
Hvad vindes ved Verdens vidtløftige Hav?
O tusinde Farer i skummende Trav!
  Man veed kun to Havne,
  Bekiendte af Navne,
Den eene vor Vugge, den anden vor Grav.

Fra Vuggen til Graven maae krydses omkring
Blant Haabets og Frygtens de stridige Ting.
  Snart vippe vi oppe
  Paa Bølgernes Toppe,
Snart nermes vi Grunden i flyvende Spring.

Her fristes Ustadigheds Ebbe og Flod,
En Vagt er saa ond, som en anden er god,
  Hver Time i Glasset;
  Hver Streg paa Compasset,
Forandrer, forhøyer, fornedrer vort Mod.

Saa hidser en Medbør det nedrige Sind,
Ja puster i Hiertet Dumdristighed ind,
  Vil Farten kuns føye
  Vor Attraa og Øye,
Strax bleses vi op af en ønskelig Vind.

Saa slipper Kleinmodighed Roret i Hast;
Naar Forstavnen dukker for Bølgernes Kast,
  Naar Vindene suse,
  Og Vandene bruse,
Saa skrekkes vi strax for en knagende Mast.

Dit Forsyn, o Fader! det fører os hiem,
Det styrer saa sikkert, hvor Søen er slem,
  Vor Gisning kand feyle,
  Hvor vi end vil peyle;
Selv stavner vi mere tilbage end frem.
</body>
</poem>

</content>
</section>

<section level="1">
<head>
   <title>Moralske og Muntre Stykker</title>
</head>
<content>

<poem id="stub2019061408" variant="stub2000082607">
<head>
   <title>Det rette Venskabs Kiendetegn</title>
   <subtitle><i>Aria</i></subtitle>
   <toctitle>Det rette Venskabs Kiendetegn</toctitle>
   <indextitle>Det rette Venskabs Kiendetegn</indextitle>
   <firstline>Hierte Ven! vi ere lige</firstline>
   <quality>korrektur1</quality>
</head>
<body>
Hierte Ven! vi ere lige,
   Som Du er bestandig til,
Du har lovet ey at svige,
   Skee for resten, hvad der vil!
      O du maae
      Selv tilstaae
   Saadant holdes kun af faae.

Skal jeg friste større Fare,
   Sveve mellem Liv og Død,
See da ere Venner Rare,
   Som man kiender best i Nød;
      Har Du Mod?
      Ærligt Blod
   Til at staae og holde Foed.

Vil min Lykke viise Hælen,
   Vender Armod mig sin Taae
Trænger Mangel ind til Siælen,
   Reeder mig een Seng af Straae,
      Mon jeg tør
      Ved Din Dør
   Vente, hvad du kan og bør?

Fæster Svaghed mig til Sængen,
   Skal jeg blive Skind og Been,
Visne som en Urt i Engen,
   Stinkende for mangen een,
      Kand du der
      Komme nær,
   Have en Ælendig kiær?

Hierte Ven saa bør det være,
   Denne er vor felles Pagt,
Den skal findes værd at ære,
   Naar den tages vel i Agt,
      Gid den maae
      Varigt staae,
   Prøven ønskes et at naae.
</body>
</poem>

<poem id="stub2019061409" variant="stubmoralskea0">
<!-- 32 -->
<head>
   <title>Tanker</title>
   <toctitle>Tanker</toctitle>
   <indextitle>Tanker</indextitle>
   <firstline>Hvad render I Verdens Olympiske Giekke</firstline>
   <quality>korrektur1</quality>
</head>
<body>
Hvad render I Verdens Olympiske Giekke
  Paa Banen, da Kronen er intet bevendt?
Navnkundighedens Boble kan Tiden jo brække,
  I vinder kuns Støvet, naar Løbet er endt.
Bort, skiden Belønning med Skarn og Skade!
  Min Fod skal ey trættes for falmede Glands;
Min Tinding foragter de visnede Blade;
  Thi Himlen har viist mig en varende Krands.
</body>
</poem>

<poem id="stub2019061410" variant="stub2000082612">
<head>
   <title>Medgangs Ven har lært at smiile</title>
   <subtitle>
      <line><i>Aria</i></line>
      <line>Mel. Zweifle nicht mein Wehrtes Leben</line>
   </subtitle>
   <toctitle>Medgangs Ven har lært at smiile</toctitle>
   <indextitle>Medgangs Ven har lært at smiile</indextitle>
   <firstline>Medgangs Ven har lært at smiile</firstline>
   <quality>korrektur1</quality>
</head>
<body>
Medgangs Ven har lært at smiile,
   Naar min Sol er høy og bliid
Men saa snart den gaar til hviile!
   Kaster Spodskhed Nacken hid.
O! du Svale føyter bort,
Naar min Dag er kold og kort.

Eed paa løffter, Troe og Love
   Høres nock af slibrig Mund.
Tillid staar saa tit i Vove
   Paa en Muur foruden grund
O! du Rørstilck har et Kneck,
Skøndt du synes uden Breck.

Verden har forgyldt sin Pille:
   Verden skiencker gifft i Vin:
Verden kand saa høflig drille:
   Verden er saa falsk som fiin.
O du Slange! Brod og Mord
Sticker i dit sledske Ord.

Klog og oprigtighed bær Priisen;
   Thi den holder fod og Stand
Midt paa Bølgen midt paa Iisen,
   Midt igiennem Ild og Vand.
Søde Phoenix! Modgangs Ven
   Jeg er ævig din igien!
</body>
</poem>

<poem id="stub2019061411" variant="stub2000082609">
<head>
   <title>Jeg har kun Dyden kiær</title>
   <subtitle>
      <line><i>Aria</i></line>
      <line>Mel. En ærlig Ven er rar etc.</line>
   </subtitle>
   <toctitle>Jeg har kun Dyden kiær</toctitle>
   <indextitle>Jeg har kun Dyden kiær</indextitle>
   <firstline>Jeg har kun Dyden kiær</firstline>
   <quality>korrektur1</quality>
</head>
<body>
Jeg har kun Dyden kiær,
   Den blinde Elskov driller
   Den volder Hiernen Griller,
Ja Hiertet Vee i sær,
Jeg har kun Dyden kiær;
   Jeg saae jo andre bygge
   Paa en og anden Skygge,
Men Fundamentet gleed,
Og Elskov selv fald Ned.
   Oprigtig Dyd! Din Klippe
   Kand aldrig aldrig Glippe,
Paa den gaaer Ønsket op
Til Glædens roelig Top.

Saa staaer en Ædel Siæl
   Ind præntet i min Tanke
   Lad heele Resten vanke,
Og vende mig sin Hæl
Saa staaer en Ædel Siæl;
   Bort Skiønhed, som har Pletter
   Bort løse Ords Raketter,
Bort Pralen med dit Skrald!
Bort Stolthed med dit Fald!
   Elskværdighed dit Minde
   har alt mit Hiærte Inde
Thi Siælen vidner her,
Du est mig eene kiær.
</body>
</poem>

<poem id="stub2019061412" variant="stub2000082603">
<head>
   <title>Eet Roeligt Sinds fornøyelige Tilstand</title>
   <subtitle><i>Aria</i></subtitle>
   <toctitle>Eet Roeligt Sinds fornøyelige Tilstand</toctitle>
   <indextitle>Eet Roeligt Sinds fornøyelige Tilstand</indextitle>
   <firstline>Jeg lever jevnt fornøyet foruden store Ting</firstline>
   <quality>korrektur1</quality>
</head>
<body>
Jeg lever jevnt fornøyet foruden store Ting,
Min Foed er Ubemøyet og frie for høye Spring;
   Ved Jorden er jeg fød,
   Ved Jorden har jeg Brød,
Alt vel og Nok, jeg nøyes, jeg nøyes til min Død.

Lad Hovmod ikkun flyve til Høyheds Firmament,
Ærgierrighed maae klyve til ære Ufortiænt,
   Naar Lykkens Torden-Skrald
   Bestormer høye Hald,
Saa sidder jeg i Dalen og seer paa andres Fald.

For mig maae Vellyst svømme i Honning Dag og Nat,
Lad Daarlighed i Drømme faae Glæde-Skyggen fat,
   Naar Lysters usle Træl
   Vil Gremme sig ihiel,
Saa glædes jeg ved lidet og lider meget vel.

Lad Gierrighed kun grave ja vraade efter Guld,
Lad Karrighed kun have sit Giemme Propper fuld,
   Naar hiin har slidt sig varm,
   Og denne giort sig Arm,
Saa leer jeg ad dem begge fornøyet uden Harm.

O Nøysomhed min Ære! hvis Magt er din vel liig?
Ved dig kand Ringhed være ret Agtet, Glad og Riig,
   Forbliv min Vandre-Stav,
   Skriv siden paa Min Grav:
Her hviiler en lyksalig, trods Lykkens Laan og Krav.
</body>
</poem>

<poem id="stub2019061413" variant="stub1999080201">
<head>
   <title>Den kiedsom Vinter gik sin Gang</title>
   <toctitle>Den kiedsom Vinter gik sin Gang</toctitle>
   <indextitle>Den kiedsom Vinter gik sin Gang</indextitle>
   <firstline>Den kiedsom Vinter gik sin Gang</firstline>
   <notes>
      <note type="credits">Bidrag fra Søren Mogensen.</note>
   </notes>
   <quality>korrektur1</quality>
</head>
<body>
Den kiedsom Vinter gik sin Gang,
Den Dag saa kort, den Nat saa lang
   Forandrer sig
   Saa lempelig;
Den barske Vind, den mørke Skye
   Maae flye;
Vor Kakkel-Ovn saa eene staaer,
Og hver Dags Kolde-Syge faaer.
Den tykke Vams, den foeret Dragt
Er alt hengt hen og reent foragt,
Og Muffen er tillige giemt
   Og glemt;
Man frygter ey, at Snee og Slud
Skal møde dem, som vil gaae ud;
   Thi lad os gaae
   At skue paa,
Hvor smukt Naturen sig beteer
   Og leer.

Ak see, hvor pyntet Soelen gaaer,
Med lange Straaler i sit Haar;
   Den varme Krands
   Er rette Kands
For alle Ting, som nu maa grye
   Paa nye;
Det klare, lyse Himmelblaae
Er værd at kaste Øye paa;
See Fuglene i Flokke-Tal,
Luftens viide Sommer-Sal
De holde snart hvert Øieblik
   Musik;
De kappes daglig, to og to,
At bygge, hvor de best kan boe;
   Her flyver een
   Jo med sin Green,
En anden sanker Haar og Straae
   Saa smaae.

Ak see, hvor tegner Marken vel
For Bonden, heele Verdens Trel!
   Han leer, fordi
   Hans Slaverie
Skal endes med sin Frugtbarhed
   I Fred.
Hist gaaer de kaade Lam i fleng
Og spøge i den grønne Eng;
De knæle med en Hiertens Lyst
For Moders mælkefulde Bryst;
De qvægner ved den søde Taar,
   De faaer,
Hist vogter Hyrden Qvæg og Korn;
Et Hunde-Biæl, en Lyd af Horn
   Er ald hans Spil;
   Men hører til,
Hvor smukt den Skov ham svare maa
   Derpaa.

Ak, see et meget yndigt Syn
Paa Skovens grønne Øyenbryn!
   Den høye Top
   Skal klædes op,
Og Vaaren pynter Bøgen ud
   Til Brud.
Naar Soelen brænder, som en Glød,
Og stikker Ild i Barm og Skiød,
Da har man jo bag hvert et Blad
Abskonsel for sin matte Rad;
Her smager Thee og et Glas Viin
   Fra Rhin.
Imidlertiid man faaer at see
Et ret naturligt Assemblee:
   Hver Fugl har spendt
   Sit Instrument,
De raske Dyr vil dandse net
   Og let.

Ak see, hvor speyle-klar og glat
Den Søe dog er i lave sat;
   Det er jo, som
   At Solen kom
Kun for at see sit Skilderie
   Deri.
Den Fisk, som stak i Dynd og Skarn,
Og slap fra Frost og Fange-Garn,
Han faaer nu atter Moed og Liv,
Og spøger frit i Rør og Siv;
See hist, hvor stolt hans Finner gaaer,
   Og slaaer.
Nu lirrer Frøen med sin Mund
Imod den søvnig Aften-Stund.
   Jeg tænker paa
   Mit Hviile-Straae,
Og ender min Spadsere-Gang
   I Sang.

Saa er da Himmel, Jord og Vand
Opmuntret ved min Skabermand;
   Jeg gik omkring
   Blant tusind Ting,
Guds Forsyn spores ved enhver
   Især.
Bekymret Siel, saa seer du dog,
At Alting staaer i Herrens Bog!
I hvor det gaaer, saa veed jeg grant,
Mit Navn staaer tegnet deriblant;
Gud kommer vist min Tarv ihu
   Endnu.
Han rammer nok den rette Tiid,
Da Himlen den skal blive bliid;
   Jeg tør maaskee
   Vel faae at see
Min Vinter blive til en Vaar
   I Aar.
</body>
</poem>

<!-- TODO: Er nogen? 57-61 -->

<poem id="stub2019061414" variant="stub2000082601">
<head>
   <title>Kiærligheds Alphabet</title>
   <toctitle>Kiærligheds Alphabet</toctitle>
   <indextitle>Kiærligheds Alphabet</indextitle>
   <firstline>Min eene kiære! skal end vore Samling ikke skee</firstline>
   <quality>korrektur1</quality>
</head>
<body>
Min eene kiære! skal end vore Samling ikke skee
Du maae Dog lære min Elskovs A. B. C.
   Her bogstaveres i Sandhed uden Sviig
Min stand er din, og din er min, L. I. G. siger liig.

Vor Liighed sigter til ingen blind forvirret Lyst,
Som Du ey svigter, saa vakler ey mit Bryst;
   Stav og leg sammen paa Hiertets Fibel Bret;
A. E. R. ær, L. I. G. lig, sig ærlig! men det er ret.

Vor ærlig Meening i begge Hierter har sin Grund
Til fast Foreening med troefast Haand og Mund
   Læs ret og rigtig: jeg er og bliver dig
Liig, ærlig, kiærlig, vil du meer, saa lev, og Døe med mig.
</body>
</poem>

<poem id="stub2019061415" variant="stubmoralskea3">
<head>
   <title>Aria</title>
   <toctitle>Aria</toctitle>
   <indextitle>Aria</indextitle>
   <firstline>Ey saa hvi tripper du saa fast?</firstline>
   <notes>
      <note type="credits">Bidrag fra Brian Bentsen.</note>
   </notes>
   <quality>korrektur1</quality>
</head>
<body>
   Ey saa hvi tripper du saa fast?
      Hvad stikker dig du pene Pige?
      At du vil løbe saa og skrige
   Blot ved et Elskovs Øyekast.
Jeg ved det smukke Kiøn har Engle-Navn og Ære,
Men Trold og Biørn og Ulv vil Mandfolk aldrig være,
      Vor Omgang uden Hexe-Kunst
      Har vundet stolte Nymphers Gunst;
Den største Deylighed med Dyd og god Forstand
Naturen dannede til Kiærlighed og Mand.
      Din Moder selv befandt
      At det var sandt.

   Betænk, at Ungdom varer kort,
      At yndig Rose snart kand falme,
      At Skiønhed kan faae Knæk i Qvalme,
   Og uformærket visne bort.
Naar Skiønhed borte er, og yndig Skabning saunes,
Saa leer man af een Rad uværdig til at favnes,
      Derfore bøi dit Hierte hid,
      Elsk, elsk det er den rette Tiid;
Naturen gav hvert Kiøn sin Elske-Lyst og Lov,
Den eene Ungdom har den anden høyt behov;
      Din Moder selv befandt,
      At det var sandt.
</body>
</poem>

<!-- TODO: O Tvilling, 65-66 -->

<poem id="stub2019061416" variant="stubmoralskea7">
<!-- 66 -->
<head>
   <title>Betænkning over Tiden</title>
   <toctitle>Betænkning over Tiden</toctitle>
   <indextitle>Betænkning over Tiden</indextitle>
   <firstline>Hver Time er forgyldt, og Viiseren tillige</firstline>
   <quality>korrektur1,korrektur2</quality>
</head>
<body>
Hver Time er forgyldt, og Viiseren tillige;
Du Jord-Klimp, hør engang, hvad Guldet her vil sige.
  Den gyldne Time gik, men kommer aldrig meer;
  - - -
Blev denne Sandhed nu engang til Hierte tagen,
Saa merkte vi tilgavns, hvad Klokken den var slagen.
</body>
</poem>

<poem id="stub2019061417" variant="stubmoralskea4">
<!-- 56 -->
<head>
   <title>Aria</title>
   <toctitle>Aria</toctitle>
   <indextitle>Aria</indextitle>
   <firstline>Jeg laver tynd Caffe</firstline>
   <quality>korrektur1</quality>
</head>
<body>
Jeg laver tynd Caffe:
Den sterke brænder Blodet,
Den sterke svekker Modet
Og giver Hierte-Vee;
Jeg laver tynd Caffe.
I Mandfolk! I, der skiønner
At bruge Sundheds Bønner,
I see jo meget let,
At min Maneer er ret;
Men vil Jurister sætte
Vor Meening her til rette,
O, sligt maae gierne skee!
Jeg laver tynd Caffe.

Jeg skienker tynd Caffe:
Den giver Sindet Kræfter,
Og fordrer ey derefter
Preservativ af Thee;
Jeg skienker tynd Caffe.
Har nogen Lyst af drikke,
Hans Hierte tynges ikke,
Hans muntre Sind er frie
Fra ald Melankolie.
I Sorgens Patienter!
Her findes det, I venter,
Her lærer I at lee;
Jeg skienker tynd Caffe.

Jeg drikker tynd Caffe,
Friemodig alle Dage,
Trods Grillers farlig Plage,
Trods Hierte-Klap og Vee
Af sterk og sort Caffe;
Det var da ey saa ilde,
At Medici de vilde
Engang foreenes om
At fælde denne Dom:
I Pigers hvide Arme
Bør ey den Karl faa Varme,
Der findes kold, som Snee,
Af sort og stærk Caffe.
</body>
</poem>

<poem id="stub2019061418" variant="stubmoralskea8">
<!-- 67 -->
<head>
   <title>En Drikke-Skaal</title>
   <toctitle>En Drikke-Skaal</toctitle>
   <indextitle>En Drikke-Skaal</indextitle>
   <firstline>Reen Handel og Vandel florere i Landet</firstline>
   <quality>korrektur1</quality>
</head>
<body>
Reen Handel og Vandel florere i Landet!
Forsigtighed lykkes ved Roeret paa Vandet!
  Oprigtighed havne med Gods i Behold!
Velsignelse følge med alle de Vahre,
Hvis Eiermænd erlig vil unde og svare
  Den Told, som bør Told!<note>Allusion til <xref bibel="bibelrom13,7"/>.</note>
</body>
</poem>

<poem id="stub2019061419" variant="stubmoralskea9">
<!-- 68 -->
<head>
   <title>Aria</title>
   <toctitle>Aria</toctitle>
   <indextitle>Aria</indextitle>
   <firstline>Græm dig aldrig, thi det svier</firstline>
   <quality>korrektur1</quality>
</head>
<body>
Græm dig aldrig, thi det svier,
  Uven griner ad din Vee;
Spar ey heller, saa du gnier,
  Thi deraf vil Arving lee.
Uven seer dig helst i Nøden,
Arving ønsker dig kun Døden;
  - - -
  Vær da vel tilmode,
  Giør dig selv tilgode,
Lev og lee dem begge ud.
</body>
</poem>

<poem id="stub2019061420" variant="stubmoralskea10">
<!-- 69 -->
<head>
   <title>Til Major Cramohn</title>
   <subtitle>just som han kiørte forbi et vist lystigt Selskab med sin Brud, Frøken <i>L'Amare</i>, fra Closteret i Odense</subtitle>
   <toctitle>Til Major Cramohn</toctitle>
   <indextitle>Til Major Cramohn</indextitle>
   <firstline>Ved Vinen den klare</firstline>
   <quality>korrektur1</quality>
</head>
<body>
Ved Vinen den klare
Erindres vi nu,
At Frøken L'Amare
Bør kommes i hu;
Du, Closterets Due,
Fløy parret herfra;
Af Frøken bliv Frue,
Af Frue Mama!
</body>
</poem>

<poem id="stub2019061421" variant="stubmoralskea11">
<!-- 70 -->
<head>
   <title>En Drikke-skaal</title>
   <subtitle>giort <i>ex tempore</i> til <i>Neuberg</i>, som var Commanderende General i Fyen</subtitle>
   <toctitle>En Drikke-skaal</toctitle>
   <indextitle>En Drikke-skaal</indextitle>
   <firstline>Vor Neubergs Bryst</firstline>
   <quality>korrektur1</quality>
</head>
<body>
Vor Neubergs Bryst
Har Moed og Lyst
At aabne Ærens Porte;
Hans kloge Tinding blive graae,
Hans hvide Orden blive blaae,
Hans Fiender blive sorte!
</body>
</poem>

<poem id="stub2019061422" variant="stubmoralskea6">
<!-- 58 -->
<head>
   <title>Til Cron-Printzen</title>
   <toctitle>Til Cron-Printzen</toctitle>
   <indextitle>Til Cron-Printzen</indextitle>
   <firstline>Rare Printz! to Rigers Glæde!</firstline>
   <quality>korrektur1</quality>
</head>
<body>
Rare Printz! to Rigers Glæde!
Rare Printz! to Rigers Haab!
Paa din Vugges Purpur-Klæde
Brister Ønsket ud i Raab:
Lev og bliv fornøyet,
Lev og bliv ophøyet,
Lev og bliv din kronet Herkomsts herlig Ziir!
Vi og vore,
Smaae og Store
Ønsker dig din Krone, Throne og dit Spiir.
</body>
</poem>

<poem id="stub2019061423" variant="stub2003010501">
<head>
   <title>Gid den faae Skam</title>
   <subtitle>Aria</subtitle>
   <toctitle>Gid den faae Skam</toctitle>
   <indextitle>Gid den faae Skam</indextitle>
   <firstline>Gid den faae Skam der slaaer i Dag</firstline>
</head>
<body>
Gid den faae Skam der slaaer i Dag
   Een Rynke paa sit glatte Pande-Skind,
Den var jo gal, der fandt Behag
   I det, der plager kun det arme Sind,
      Nu seer jeg grandt,
      Det Ord er sandt:
         Verden er
         Som enhver,
Tager sig dens Væsen Nær.

Hvor mange have, hvad de vil,
   Og nende ey at nyde noget got,
Men tit maaske de spare til
   Et Drog - der giør dem kun i Graven Spot.
      Hvad hialp det, at
      Mand Dag og Nat
         Sleed sig tret
         Og ey met
Døde bort, og blev forgiet.

Hvor mange sørger kuns, fordi
   De kan ey meer, end de behøve, faae!
Og føyed Himlen dem deri,
   Da skulde heele Verden knap forslaae;
      O Giærig Flok!
      Vi faae vel nok
         I en Klud
         Om vor Hud,
Naar vi skal af Verden ud.

Hvor mange stræber kuns at faae,
   Een fattig Titel for en Penge Sum?
Den vil ved høyre Side gaae,
   Som mangen gang er baade blind og dum,
      Men lad dem gaae
      Og tænke paae,
         At vi skal
         Uden Val
Jevnes i den mørke Dal.

Du har imidlertid kun Støv,
   Kun Skum og Skygge, usle Verdens Ven,
Dit Velstands Blomster som et Løv,
   Kand hastig falde af, og smulnes hen,
      Saa est du dog
      Een Giæk, et Drog,
         Som ey veed
         Ret Beskeed,
Om din Foed i Løbet gleed.
</body>
</poem>

<poem id="stub2019061424" variant="stubmoralskea12">
<!-- 71 -->
<head>
   <title>Grav-skrift over en Ælling med toe Hoveder</title>
   <subtitle>fød 1746 in Junio og forvares paa Apoteqvet udi Odense</subtitle>
   <toctitle>Grav-skrift over en Ælling med toe Hoveder</toctitle>
   <indextitle>Grav-skrift over en Ælling med toe Hoveder</indextitle>
   <firstline>Du lille Ande-Noer!</firstline>
   <quality>korrektur1</quality>
   <keywords>gravskrift</keywords>
</head>
<body>
Du lille Ande-Noer!
Hvi døde du saa snart?
Du burde bleven her
Til noget stort og rart.
Dog dette var endda
Til deels for meget loved,
Da Lykken føyer dem,
Der fødes uden Hoved.
</body>
</poem>

<poem id="stub2019061425" variant="stubmoralskea13">
<!-- 72 -->
<head>
   <title>Tanker i Anledning af det Ordsprog: De har det i Ryggen</title>
   <subtitle>(NB. Dette blev giort til Stattholder <i>Rantzau</i> og Oberst-Lieutenant <i>Kændtler</i>)</subtitle>
   <toctitle>Tanker i Anledning af det Ordsprog: De har det i Ryggen</toctitle>
   <indextitle>Tanker i Anledning af det Ordsprog: De har det i Ryggen</indextitle>
   <firstline>Af Tre er den eene den anden ey liig</firstline>
   <quality>korrektur1</quality>
</head>
<body>
Af Tre er den eene den anden ey liig:
Een har det i Ryggen, i det han er riig;
Een har det i Ryggen, i det han er stærk;
Een har det i Ryggen af Brud og af Værk;
I Rige, I Stærke, o hielper et Skrog,
Saa eenes Tre Meeninger vel i eet Sprog.
</body>
</poem>

<poem id="stub2019061426" variant="stubmoralskea14">
<!-- 73 -->
<head>
   <title>Taksigelse</title>
   <subtitle>for den ved foregaaende Vers forhvervede Gave</subtitle>
   <toctitle>Taksigelse</toctitle>
   <indextitle>Taksigelse</indextitle>
   <firstline>Af Fire var ingen den anden uliig</firstline>
   <quality>korrektur1</quality>
</head>
<body>
Af Fire var ingen den anden uliig;
Af Fire Ducater blev Staaderen riig;
Af Fire Ducater svant Ryg-Vee og Værk;
Her ydes da 1000 Tak af et Skrog;
Der nu er Sex eet med sin Ryg og sit Sprog.
</body>
</poem>

<poem id="stub2019061427" variant="stubmoralskea15">
<!-- 74 -->
<head>
   <title>En Regel for Elskere af den moralske Qvadrille</title>
   <subtitle>
      <line>skreven af Stub bag paa Hierter 10,</line>
      <line>som hand practicerede ud af et spil-Kort.</line>
   </subtitle>
   <toctitle>En Regel for Elskere af den moralske Qvadrille</toctitle>
   <indextitle>En Regel for Elskere af den moralske Qvadrille</indextitle>
   <firstline>Her findes Hierter nok, her findes 10 for eet</firstline>
   <quality>korrektur1</quality>
</head>
<body>
Her findes Hierter nok, her findes 10 for Et,
Een Hiertens Hierte-Flok, var hvert især kun kiærligt
Men om jeg tænkte sligt, var al mit Spil forseet,
Thi Hierter 10 er falsk, naar Hierter Es er Ærligt;
Min Ven! pas Hierter bort, betænk, hvad tit er skeet:
Der spillet mangen een med Hierter, og blev beet.
</body>
</poem>

<poem id="stub2019061428" variant="stubgudeligea9">
<!-- 26 -->
<head>
   <title>Arie over Psalm. LXXIII, 25</title>
   <subtitle>Og lige ved dig haver jeg ikke Lyst til noget paa Jorden</subtitle>
   <toctitle>Arie over Psalm. LXXIII, 25</toctitle>
   <indextitle>Arie over Psalm. LXXIII, 25</indextitle>
   <firstline>Jeg seer dit Konstverk, store Gud</firstline>
   <notes>
      <note>Cf. <xref bibel="bibelsalme73,25"/></note>
   </notes>
   <quality>korrektur1</quality>
</head>
<body>
Jeg seer dit Konstverk, store Gud,
  Du est alviis, almægtig,
Al Verden blev jo ved dit Bud
  Af intet viid og prægtig;
    Men dette store Alt
    I Omkreds og Gestalt
  Er dog i Sielens Øye slet
  Mod dig, som eene skabte det.

Jeg seer det vidt udstrakte Rum,
  Den cirklet Himmel Bue,
Den Lamper uden Tal og Sum
  I ubegreben Lue;
    Mit Syn forlystes nok
    Ved deilig Stierne-Flok;
  Men Sielen venter sikkerlig
  Sin Himmel-Glans og Soel i dig.

Jeg seer en Jord, en grundfæst Bold
  I dette store Runde,
Fyldt op med Forraad tusind Fold
  For alle Liv og Munde;
    Din Rundhed gav mig meer,
    End jeg fornøden seer;
  Men var al Jorden skabt for mig,
  Jeg var dog arm foruden dig.

O kiere Gud, din Aand, dit Ord
  Er her mit Liv i Live;
Men hvad er Himmel eller Jord,
  Naar jeg hos dig kan blive?
    Min Længsel, Lyst og Agt
    Er op fra Verdens Pragt.
  Lad Verden have sit for sig,
  O lad mig bare have dig.
</body>
</poem>

<!-- TODO: Vel dig din Sag, 81-85 -->
<!-- TODO: Prent selv, 85 -->
<!-- TODO: Vore Dage, 86-88 -->


</content>
</section>

</workbody>
</kalliopework>
