CVS-TIMESTAMP: $Date$

I:claussen2001082601
T:Ekbátana
F:Jeg husker den Vaar, da mit Hjærte i Kim
N:Stammer fra Sophus Claussen: <i>Valfart</i> (1896).
N:Bidrag fra Brian Bentzen.
N:Gengivet efter Sophus Claussen: <i>Samlede digte</i>, DSL, 2000, pp. 114-15.
Q:korrektur1,kilde,side

Jeg husker den Vaar, da mit Hjærte i Kim
undfangede Drømmen og søgte et Rim,
hvis Glans skulde synke, jeg ved ej hvorfra,
som naar Solen gik ned i Ekbátana.

En Spotter gav mig med Lærdom at ane,
at Vægten paa Ordet var Ekbatáne.
Den traurige Tosse, han ved ej da,
at Hjærtet det elsker Ekbátana.

Byen med tusind henslængte Terrasser,
Løngange, svimlende Mure - som passer
der bagest i Persien, hvor Rosen er fra,
begravet i Minder - Ekbátana.

Hin fjærne Vaar, da min Sjæl laa i Kim
og drømte umulige Roser og Rim,
er svunden, skønt Luften var lys ogsaa da,
som den Sol, der forsvandt bag Ekbátana.

Men Drømmen har rejst sig en Vaar i Paris,
da Verden blev dyb og assyrisk og vis,
som blødte den yppigste Oldtid endda ...
Jeg har levet en Dag i Ekbátana.

Min Sjæl har flydt som en Syrings af Toner,
til Solfaldet farvede Parkernes Kroner
og Hjærtet sov ind i sin Højhed - som fra
en Solnedgang over Ekbátana.

Men Folkets Sæder? den stoltes Bedrift?
hvad nyt og sælsomt skal levnes derfra?
En Rædsel, et Vanvid i Kileskrift
paa sit Dronningelegem - Ekbátana.

Men Rosen, det dyreste, Verden har drømt,
al Livets Vellyst - hvad var den da?
Et Tegn kun, en Blomst, som blev givet paa Skrømt
ved en kongelig Fest i Ekbátana.

Da blev jeg taalmodig og stolt. Jeg har drømt
en dybere Lykke, end nogen har tømt.
Lad Syndflodens Vande mig bære herfra
- Jeg har levet en Dag i Ekbátana.

I:claussen2001101101
T:Jeg er ombølget af dig
F:Jeg er ombølget af dig
Q:korrektur2,kilde,side
N:Kilde er Sophus Claussen: <i>Samlede Digte</i>, I-IV, ved Jørgen Hunosøe, DSL/Gyldendal 2000, bind IV, side 27.
N:Ranet fra Brian Bentsens <a href="http://http://users.cybercity.dk/~bcc25317/forside.htm">The Pierian Spring</a>. 


Jeg er ombølget af dig,
alle mine Veje omslynget af dig,
hvor jeg ser hen, kun dit eneste
dejlige Blik.

Hvor jeg gaar hen, kun din unge,
dejlige unge Skikkelse,
halvt af Adel og halvt af guddommelig Ungdom.

Og du er det vidunderligste
Barn, Jorden har skabt.
Og jeg bryder mig ikke om andet
end at være saa nær dig, at jeg aner
dit Hjærtes fritblussende Pulsslag,
og at se paa den Dagklarhed, der udgaar
fra dine Øjnes Nat
