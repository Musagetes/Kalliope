CVS-TIMESTAMP: $Date$
VQ:korrektur1
I:heibergjl1999041501
T:Liden Kirsten
F:De Bølger rulle saa tungt afsted

De Bølger rulle saa tungt afsted,
Liden Kirsten stander ved Havets Bred.
Hun stirrer saa dybt i Bølgen blaa,
For at see hvad aldrig hun forhen saae
  Alt i de kjølige Bølger.

Ak var det dog sandt hvad min Fader har sagt!
Der lever i Havet en ukjendt Magt.
De bygge og boe i den dybe Grund,
De leve saa trygt paa Havets Bund
  Alt i de kjølige Bølger.

Der stander en Borg saa vid, saa stor,
Og Himlen er som et Sølverflor,
Og Sol og Maane af røden Guld,
Og Marken af tusinde Perler fuld
  Alt i de kjølige Bølger.

Et Væsen boer i den dybe Borg,
Det kjender, som jeg, til Fryd og Sorg;
Et Menneskehjerte slaaer i dets Bryst,
Det føler en evigt vexlende Lyst
  Alt i de kjølige Bølger.

Og om den Havmand saa Meget veed,
Saa kjender han ogsaa til Kjærlighed;
Da har han sagtens elsket engang,
Og stiller sin Længsel ved Harpens Klang
  Alt i de kjølige Bølger.

Du Havmand! Vær mig da god og huld,
Jeg bliver, jeg bliver saa længselsfuld;
Mit Hjerte føler en ukjendt Ild,
Den brænder saa stærkt, jeg slukke den vil
  Alt i de kjølige Bølger.

Liden Kirsten synker paa Havets Bund,
Men Havmanden kysser den Rosenmund;
Han aabner hende sin vaade Favn,
Hun nævner sagte sin Frelsers Navn
  Alt i de kjølige Bølger.



I:heiberg2002011802
T:Til Jens Baggesen
U:I Anledning af hans Gaade: "Det evige Sindbillede," 
U:samt hans "Ode til Sommerfuglene"
F:Dengang fra Land til Land den arme Psyche
K:terziner
N:Trykt første Gang i <i>Poetisk Kalender. Digte af Johan Ludvig Heiberg.</i> Kbhvn. 1819, med Overskrift: Den sidste Prøve. Til Jens Baggesen. (I Anledning af hans Gaade: "Det evige Sindbillede," samt hans "Ode til Sommerfuglene". Baggesen, <i>Danfana</i> 1816, S. 67ff.)
N:Fodnoterne er Heibergs egne.
N:Indtastet efter Heibergs <i>Poetiske Skrifter</i> (1862), bind 8, side 29-36.
N:Bidrag fra Sven Sørensen
Q:korrektur1,kilde,side

Dengang fra Land til Land den arme Psyche
 Landflygtig vandrede, bleg som en Lilie,
 Forladt af Alle, fulgt kun af sin Skygge,

Nedsteg hun, efter Venus strenge Villie,
 Endog til Herskerparret for de Døde,
 Fremtreen for Dronningen paa sorten Tillie,

Og bad om hendes Sminke, om den røde,
 Hvormed hun sine Guddomskinder tvinger
 Blandt hvide Skygger til at rosengløde.

Hun har den alt. Paa frygtsom Fod hun svinger
 Sig bort fra Furiernes blege Lue,
 Og Aphrodite Skjønheds-Æsken bringer.

Nu troer hun alt, sit Maal at kunne skue;
 Hun neppe kan i Glæden holde Maade;
 Da seer hun Sphinx paa Klippens Top at true.

Den læser hende Livets store Gaade.
 Hvo ei det evige Sindbilled vidste,
 Nedstyrted den fra Klippen uden Naade.

Den siger: "Viid, den Prøve er din sidste!
 Thi hvis mit Gaadeord du frem kan mane,
 Da skal du ikke meer din Eros miste.

Han svandt, da du med Lampen, den profane,
 Dig nærmede hans natindslørte Throne,
 Og saae, hvad kun du burde troe og ane.

Nu med et Ord du Guden kan forsone;
 Han kommer, hvis du finde kan det rette,
 Og bringer med sig Hymens Myrtekrone.

Han vil, mens han som Brud dig favner, sætte
 Den paa din gule Lok; men ubekrandset
 Dig favner Døden, hvis du feil mon gjætte!"

Med disse Ord sin Tale Sphinxen standsed,
 Og stirred stivt, med strenge, frygtelige
 Iisblikke mod hver Skjønhedspiil forskandset.

Med Skjælven stod nu den Ulykkelige
 Imellem Livets Fryd og Dødens Kummer,
 Og grundede paa hvad hun skulde sige.

Hun seer paa Sphinx, hun pønser, hun forstummer;
 Saa mange Ord i Tanken hende rinde,
 At Tanken ei den hele Mængde rummer.

"Hvad er der under dette Slør at finde?
 Er du maaskee bag de sneehvide Folder,
 Ægypternes tilslørede Gudinde?<footnote>Iö.</footnote>

En Tvivlen dog din Stilling mig forvolder:
 Hiin store Guddom kan du neppe være,
 Thi selv andægtig Hænderne du folder.

Hvad vil du mig med denne Folden lære?
 Hvorfor mig vise Fingrenes Decade?
 Er <i>Ti</i> et helligt Tegn i Taltegns Sphære?<footnote>Iö, skrevet med store, latinske Bogstaver, bliver Taltegnet 10.</footnote>

Vil et femfoldigt <i>Kors</i> mig see du lade?<footnote>Titallet, skrevet med et romersk Tal, er allerede et enkelt Kors (X).</footnote>
 Thi sligt et Tegn din Andagt jo frembringer.
 Siig mig, forstod jeg Gaadebogens Blade?

Ei mindste Svar jeg af din Læbe tvinger;
 Du dækker dig med Slørets sidste Flige,
 Og lægger paa din Mund din Pegefinger.

Mon Gaadeordet, det forunderlige,
 Da ikke <i>Taushedsbudet</i> være skulde?<footnote>Imperativen "Ti!"</footnote>
 Du nikker, som om <i>jo</i> du vilde sige.<footnote>Det danske "Jo."</footnote>

Dog troer jeg ei, Forborgne, Underfulde,
 Dit første Nik. At blende mig du søger,
 Ved Blad paa Blad ustandset op at rulle!

Jo meer jeg læser dine Gaadebøger,
 Desmeer mig selv i Gaaden jeg opdager,
 Og just mit <i>Jeg</i> min Uvished forøger.<footnote>Det italienske <i>Io</i> (jeg).</footnote>

Thi underligt mit Selv du til mig drager!
 Mig tryller denne lette Flugt, som klinger
 Melodisk, og en Psyche just behager.

Jeg seer mig selv med Sommerfuglevinger,
 Hvordan fra Busk til Busk, fra Blad til Blade,
 Fra Blomst til Blomst jeg svævende mig svinger.

Og, mens i Æther Vingerne sig bade,
 Jeg alle tusind Blomster mig udkaarer,
 Vil af en enkelt ei mig fængsle lade.

Dig har vist og den lille Gud, der saarer,
 I Hjertet kjær. Maaskee hos dig han bygger,
 Nu da han spotter mig og mine Taarer?

Saa ere vi da altsaa tvende Psycher!
 Du selv har sagt for ikke længe siden,
 At, Larve nys, nu Vingepar dig smykker;<footnote>"Drømmen i Kronprindsessegaden Nr. 390, Natten før den 28de October. En dansk Fortælling af salig <i>Baggesen.</i> Kjøbenhavn 1815."</footnote>

At længe død du laae i Chrysaliden,
 Men at din aandelige Søvn fik Ende,
 Da du med Evighed omskifted Tiden,

Vakt paa en Tvillinghøitidsdag for Tvende,
 En Kongemoder og en Kongedatter,
 Ved Musers Ni og Gratiernes Trende.

Jeg elsker, jeg beundrer og jeg skatter
 De høie Toner, hvorved Strængen bæved<footnote>Baggesens <i>Ode til Sommefuglene.</i></footnote>
 (Skjøndt deres fulde Sands ei ret jeg fatter),

Da nys dit Blik med Psyche-Vellyst svæved
 Om Danaider, Nympher, Seraphiner,
 Som Naalen kun fra Voxets Jordbund hæved.

Men Sommerfugleflugten du forfiner:
 Ei blot tilveirs, tilbunds du og kan stige,
 Og henter Guld fra Bjergets dybe Miner.

Du er da <i>Jeg</i> - dog <i>Ikke-jeg</i> tillige!
 Det Modsagns Ening nævner ei min Stammen.
 Dræb mig, o Sphinx! Jeg kan ei Ordet sige.

Saa talte hun, og drog Gevantet sammen,
 Indhylled sig, og sine Øine lukked,
 Og ventede paa Dødens visse Rammen.

Men Amor, som for Psyche stedse sukked,
 Og som, skjøndt vred han flygted var fra hende,
 Da for Nyfigenhed hun under dukked,

Bestandig dog, ihvor hun sig mon vende,
 Med vaagent Øie fulgte, for at fjerne
 Hvert Uheld som den Elskte kunde hænde;

Som hemmelig ei efterlod at værne
 Om hendes Fod, der skjælved i de svare
 Ildprøver af hans Moders vrede Stjerne;

Som hende selv i Orcus mon forsvare,
 Blandt Rædsler, som for hendes Sjæl sig malte -
 Han hjalp nu og i denne sidste Fare.

Han paa sin Ven og Tjener, Zephyr, kaldte,
 (Der fordum engang Psyche saaes at føre
 Til Amors Slot), og saa han til ham talte:

"Iil, Zephyr, iil, og hvisk i hendes Øre
 Det Ord, som Dødens Gaade undertvinger;
 Men hvisk det saa, at Andre ei det høre!"

Knap nærmer Zephyr sig paa lette Vinger,
 Før vante Blomstersprog hun flux mon kjende,
 Og Ordet alt paa hendes Læber klinger.

Da raabte Sphinx: "Nu Prøven er tilende!"
 Bortkastende sit Slør, det flammehvide,
 Stod den Forborgne lys og klar for hende.

Men pludselig ved hendes høire Side
 Stod Amor med en Krands. Hun saae ham ikke,
 Før glemt var Alt hvad før hun maatte lide.

De vexled Kys og Favnetag og Blikke,
 Og Hebe lod blandt de Udødelige
 Udødeligheds Nectar hende drikke. -

Hvad Ordet var, jeg nævner ei saa lige,
 End hvisker Zephyr det; Enhver det hører,
 Kun Faa forstaaer det, Færre kan det sige.

Naar han i Skoven Løv og Blade rører,
 Og leger paa en Sø med Siv og Bølger,
 Da suse jo hans Ord i vore Ører.

Jeg tidt saa dybt i Skoven ind ham følger,
 At Pan med Skræk jeg seer blandt gamle Stammer,
 Og dog hans Mening for min Aand sig dølger.

Derfor, mit Hjerte, skjøndt det mægtigt flammer,
 saa sjelden kun i Sange sig udgyder,
 Thi <i>hvad</i> jeg hører, vanskelig jeg stammer.

Selv naar jeg troer at gjætte, hvad betyder
 Min Gaade, er der dog et <i>Hvad</i><footnote>Det græske &tau;&iota; (hvad?)</footnote> tilbage,
 Som uopløst i mine Toner lyder.

Dermed, min Sphinx, maa du tiltakke tage!


