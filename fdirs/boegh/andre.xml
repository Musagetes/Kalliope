<?xml version="1.0" encoding="ISO-8859-1"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="boegh" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="boegh1999100501">
<head>
   <title>Da jeg var Pige</title>
   <toctitle>Da jeg var Pige</toctitle>
   <indextitle>Da jeg var Pige</indextitle>
   <firstline>Ja, nu tør man jo sige</firstline>
   <quality>korrektur1</quality>
</head>
<body>
Ja, nu tør man jo sige
Og gøre næsten, hvad man vil,
Men den Gang <i>jeg</i> var Pige
Gik det ej saadan til.
Da var man stræng og ærbar -
  Aa - saa ærbar! -
Og Pigerne især bar
Sig ikke ad som nu.

Saa snart de skulde svare
En Herre, slog de Øjet ned
Og rødmede, naar bare
Man nævnte Kærlighed.
Og »Bryllup« og Deslige...
  Ja ... Deslige
Var Ord, som ingen Pige
Paa tyve Aar forstod.

Den Gang var aldrig Talen
Om eget Valg, for Mo'r og Fa'r
Bestemte Hr. Gemalen,
Og saa var Sagen klar.
Saa snart de foreslog ham,
   - Forslog ham -
Saa nejed' man og tog ham
Og takkede dertil.

Men nu er Børn rebelske,
Besatte af den slemme Aand,
De vover at forelske
Sig rent paa egen Haand.
Nej fy! - da maa jeg sige,
   Rent ud sige...
Den Gang da jeg var Pige,
Da var der Piger til.
</body>
</poem>

<poem id="boegh2003040501">
<head>
   <title>Per og Maren</title>
   <toctitle>Per og Maren</toctitle>
   <indextitle>Per og Maren</indextitle>
   <firstline>Aa hør nu, go'e Venner, om I vil gi' en Pægl</firstline>
   <notes>
      <note>Bidrag fra Margit Ammentorp.</note>
   </notes>
   <quality>korrektur1</quality>
</head>
<body>
Aa hør nu, go'e Venner, om I vil gi' en Pægl,
en Vise skal jeg synge jer om Maren og mig sælo',
om hvodden hun med List
mig daared og til sidst
forlod mig for Hans Jensen, den skændige Gardist.

Det var i syvogfyrre, jeg skulde til Session,
men da skærsanten havde faa't Maal af min Person,
saa sa' den Officer,
som sad ved Bordet: "Per,
gaa hjem og bliv lidt større, du er kun ni Kvarter."

Og Knøsene fra Sognet, de grinte, hver og en, 
for nu var de saa stolte af deres lange Ben.
Jeg taalte deres Spot
og svared dem blot:
"Man siger, at ded store, ded er itte altid godt."

Men Sognefogdens Maren, ded var nu, kan jeg tro,
den nydeligste Pige, der kan gaa i et Par Sko;
hun var saa skær og ren 
jeg kender itte en
med saadan et Par Øjne og saadan et Par Ben.

Og jeg gik hen og sagde: "Skøn Jomfru, favr og fin,
sig, lyster dig at være Allerkæresten min?"
Hun svared: "Lille Per,
jeg tænker dog du ser,
at jeg kan itte nøjes med en mand paa ni Kvarter."

Men netop Aaret efter blev Tysken desperat,
og hver, som havde Højden, han blev taget til Soldat.
Se, da blev jeg nok kry,
stak Næsen højt i Sky,
for nu var jeg den eneste Ungkarl i vor By.

Og alle vores Piger, de skifted Sind og Hu,
de gik og smisked for mig, saa det rigtig var en gru.
For ded er engang saa,
at naar de ej kan faa
de store  aa, saa holder de saa meget af de smaa.

Saa var'ed samme Sommer, vi gik og hverred Hø
paa Engene i Krattet ved Sengeløse Sø,
just som jeg sad og drak
og spiste i en Stak,
saa kom der en og sa'e: "Singodt!" og jeg sa': "Tak!"

Og ded var lille Maren, hun kom og slog sig ned
i Høet lige ved mig, og saa vidste jeg Besked.
Jeg blev saa kisteglad,
og før vi skiltes ad,
Saa var vi blevne Kærester i Stakken, hvor vi sad.

Og nu gik alting herligt, saa længe der var Krig.
Men den Gang vi fik Stilstand, saa var min Fred forbi.
Soldaterne kom hjem,
og ded er ligefrem,
at der blev gjort et Gilde for slige Folk som dem.

Min Maren og Gardisten, de dansed hver en Dans,
saa jeg til sidst blev vred og sa': "Nej, stop min goe Hans!"
Han svared: "Lille Per,
jeg tænker dog, du ser,
at jeg har faa't dit Nummer, husk jeg er tolv Kvarter!"

Se saadan var min Vandring paa Kærlighedens Sti!
Nu løfter jeg paa Hatten, for min Vise er forbi.
Jeg ønsker blot enhver,
som har en pige kær:
Gud fri ham for Gardister! Jeg siger itte mer.
</body>
</poem>
</workbody>
</kalliopework>
