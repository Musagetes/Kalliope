CVS-TIMESTAMP: $Date$
VQ:korrektur1

I:kaalund2002050901
T:Den brogede Verden
F:Jeg elsker den brogede Verden
N:Bidrag fra Sven Sørensen.
N:En længere udgave af digtet findes som <XREF DIGT="kaalund2003010409"> i <i>En Eftervaar</i> (1877).

Jeg elsker den brogede Verden
trods al dens Nød og Strid;
for mig er Jorden skøn endnu
som i Patriarkernes Tid.

De snakke, som om den er gammel,
af Synd og Sorger mæt.
O nej, den flyver endnu i Dans
om Solen saa ung og let!

Jeg har grædt, som andre, af Smerte,
fordi min Boble brast.
Men Boblen er ikke Verden;
læg Verden det ej til Last!

Var Livet en Dans paa Roser,
mon alt da var bedre end nu?
Hvis ej der var noget at kæmpe for,
hvad var da vel jeg og du?

Kamp maa der til, skal Livet gro,
ej Kamp blot for dagligt Brød,
men Kamp for Frihed i Liv og Tro -
thi evig Stilstand er Død!

Og derfor elsker jeg Verden
trods al dens Nød og Strid;
for mig er Jorden skøn endnu
som i Patriarkernes Tid.
