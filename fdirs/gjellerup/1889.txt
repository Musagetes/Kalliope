CVS-TIMESTAMP: $Date$
VQ:korrektur1

I:gjellerup2001101101
T:Et Par
F:Tag den hele Verden fra os

Tag den hele Verden fra os -
giv os evig Nat til Ly -
jeg er Eros, du er Chaos,
Verden hæver sig paany.

I:gjellerup2001101102
T:Stille, - lad mig kysse dig paa Øiet!
F:Stille, - lad mig kysse dig paa Øiet

Stille, - lad mig kysse dig paa Øiet,
   inden Laagets Vipper
   Taareperlen slipper;
   ingen Graad iaften, Skat,
   og intet Suk inat!
Hold dit Hoved fromt tilbage bøiet, -
Søde! jeg vil kysse dig paa Øiet!

Hold din Nakke stille baglængs bøiet!
   Laagets vaade Vipper
   mod min Læbe klipper
   som Vingen af en dugget Fugl,
   der fanges i sit Skjul.
Flyv, flyv ud! nu har jeg kysset Øiet;
hver det ler! se, Sorgens Fugl er fløiet!

I:gjellerup2001101103
T:Mellem dit Bryst og din Kind
F:Mellem dit Bryst og din Kind

Mellem dit Bryst og din Kind
   dèr sank jeg i Kjærligheds-Drømme,
vugget saa sagtelig ind.
   som baaren af bølgende Strømme.
   Som Aftenbrisen, saa sval og let,
   paa min Pande vifted dit Aandedræt,
og langsomt standsed mit Sind,
   som en Baad, der svæver ved Solesæt
mellem Sø og faldende Vind -
imellem dit Bryst og din Kind.

Mellem din Kind og dit Bryst
   dér fik mine Tanker en Dvale;
fra Hjertekildernes Røst
   fornam de en Eventyr-Tale;
   Melodisk nynned dit sunde Blod
   lig Nymfestemmer fra Livets Flod
under Elskovslundenes Kyst;
   og just som min Drøm ved Dybet stod,
jeg vaagned af Elskov kyst -
imellem din Kind og dit Bryst.


