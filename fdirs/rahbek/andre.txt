I:rahbek2001051301
T:At Verden til Feide har udrustet sig
F:At Verden til Feide har udrustet sig
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
N:Sidste linje i hvert strofe gentages.

At Verden til Feide har udrustet sig,
blandt Konger, og Fyrster og Lærde er Krig.
En strider med Pen, og en Anden med Sværd;
Held os, som kan sidde saa fredeligt her!

Hvis Kongerne flittig forsamlede sig
og drak ved hver Tvist et Glas Viin paa Forliig,
fik Jorden en evig, og ønskelig Fred,
og Viintapperlauget floreerte derved.

Den Malurt, den Malurt, som kommer i Blæk,
maa gjøre den Lærde saa stridbar og kjæk;
men hvis han først Smagen paa Viin kunde faae,
han holdt sig til den, og lod Blækhornet staae.

Jeg lever i Fred med den samfulde Jord,
min eeneste Fiende staaer for mig paa Bord.
Med Flasken jeg fører evindelig Krig,
og var jeg ei stærkest, saa fældte den mig.

Til Vaaben! til Vaaben! og strider som Mænd,
der frygte ei Fjende, og svige ei Ven!
Den falder med Ære, der falder i Krig;
thi, Brødre! thi speiler Jer Alle i mig!

I:rahbek2001051302
T:Alting paa Jorden er kun Fjas
F:Alting paa Jorden er kun Fjas
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
N:I hver strofe gentages de to sidste vers.

,,Alting paa Jorden er kun Fjas,''
vis Kong Salomon os fortæller.
Mig er det ikke alt tilpas,
men saa ravgalt er det ikke heller;
Elskov og Venskab og Munterhed
Skulde da fjas kun være med.

Men der sad nu hans Majestæt
blandt andre Jøder stivt til Taffel,
Ingen har snakket eller leet,
men ikkun gabt paa Kniv og Gaffel.
Det er jeg fuldkommen eenig med,
saadant et Lag er Daarlighed.

Venner han og knap fundet har,
det gjør hans Lige meget sjelden;
Venskab tilhove gjerne var
Madding at lokke Folk i Fælden.
Om slige Venskaber troer jeg med,
stole paa den Daarlighed.

Og skønt han var saa grumme klog,
dum han været sommetider;
Tusinde Koner han sig tog,
Kjerlighed ingen Deling lider.
Hvis var nu Skylden, hvis han fandt,
Kjerlighed og var idel Tant?

Muntre vi dele Venners Lyst,
trofaste dele deres Smerte;
Og saarer Amors Piil vor Bryst,
skjenke vi Hjerte bort for Hjerte.
Hver af os sikkerlig ofte fandt:
,,Alting paa Jorden er ei Tant.''

Havde Kong Salomon, glad som vi,
drukket sit Glas blandt Venner,
han med os havde stemmet i,
dersom han Viismands navn fortjener:
,,Alting paa Jorden er Daarlighed,
kun ei Viin, Venskab, og Kjerlighed.''


I:rahbek2001051303
T:Alting
U:Mel.: Det skummende Bæger begynder sin Gang.
F:Alting, siger Salomon, haver sin Tid
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
N:I hver strofe gentages de to sidste vers.

,,Alting, siger Salomon, haver sin Tid,''
Tid er der til Daarskab, Tid er der til Vid,
Tid er der til Latter, Tid er der til Graad,
en Regel, som bliver saa tit overtraad.
Men drikke, men drikke, er l'ordre du jour,
hvad enten vor Skjebne er blid eller suur.

Naar Dagen i Arbeid og Moie svandt hen,
saa er det jo billigt, Man drikker paa den.
Og seer man den kommende Morgen fremgrye,
da trænge vi Stakler til Styrke paa ny.
At drikke og drikke, de vise har meent,
er aldrig for tidligt, og aldrig for seent.

Man drikker i Glæde, Man drikker i Sorg;
hvo ikke har Penge, han drikker paa Borg,
og den der er bleven af Vanvare rig,
er pligtig at lade os drikke med sig.
Men Drikke, og Drikke, og Drikke maa til,
hvad enten Hr. Plutus er vred eller mild.

Den Mand, der i Kjerligheds Lotto fik Nit,
hvad under var det, om han pimpede lidt?
Men den, der vandt Prisen, med skummende Maal
bør drikke sin skjønne Tilbedes Skaal.
At drikke, og drikke, det Takoffer er,
som Mester Cupido for Alting har kjer.

Thi, kjereste Brødre! thi drikke Enhver,
hvorledes hans kaar og hans Skjebne end er!
Og Olding og Yngling, og Daare og Viis
foreene sig Alle til Viingudens Priis.
At drikke, og drikke, og drikke igien,
saa gladelig Ven her forsamles med Ven.


I:rahbek2001052701
T:For Studiegaardens Dogmatik
F:For Studiegaardens Dogmatik
U:Mel: Nu bort med alskens Politik
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

For Studiegaardens Dogmatik
Laudabilem i Dag du fik;
nu Broder ! maa du lade see,
hvor du dig her kan tee.
Men den Examen praktisk er,
du dig skal underkaste her;
hvad lærer da vor Dogmatik ?
Vær tro i Ord og drik !

Quid profiteris i Moral ?
Kan du i tide være gal ?
Ei er dens Viisdom meget værdt,
der ikke det har lært,
Kom !  lee, og syng, og spøg med mig !
I Morgen er jeg klog med dig;
saa Fader Hagedorn<footnote><A F=hagedorn>Hagedorn</A>, en tysk digter, skrev selskabssange</footnote> har sagt,
hav dette vel i Agt !

Nu Domini Collegæ ! vi
Ham prøve in Exegesi,
om han har læst Anacreon,
og fatet mandens Aand.
Dog han, og Wibe , og Horats
fortolkes bedst ved fulde glas,
thi vis paa det, som hos dig staaer,
om du de Tree forstaaer !

Nu reverendi Patres ! vi
et docti Assessores, I !
vil letteligen enes om
Hr. Kandidatens Dom.
Nu hele Facultetet !  istem:
Laudabilem !  Laudabilem !
Derpaa vi tømme bredfuldt Maal
til Kandidatens Skaal !

I:rahbek2001053001
T:Hver paa Jorden har sin Skik
F:Hver paa Jorden har sin Skik
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

,,Hver paa Jorden har sin Skik,''
Gamle Vessel siger;
jeg et par af Skjebnen fik:
elskte Viin og Piger !
I, som kjende Glædens Værd,
siger selv, om ikke
mine to de bedste er
mellem alle Skikke ?

Glut !  du faaer en anden Gang
Viser dig til Ære,
Fader Evan denne Gang
helliget skal være.
Aldrig synger jeg med Held,
naar han mig ei lærer,
naar i Hjernens Citadel
han ei kommanderer.

Derfor, som jeg drikker til,
jeg bestandig synger;
naar jeg ædru digte vil,
mat sig Strophen slynger;
men til Geistens Medicin
flux Man seer mig gribe,
og saasnart jeg faaer lidt Viin,
kappes jeg med Wibe.

Seer jeg Manden med sin Lee
ned til mig at komme,
seer jeg først til Flaskerne,
og er' de da tomme,
tømmer jeg det sidste Glas,
det mod Døren slænger:
Død !  din Skaal !  du kom tilpas,
hvad skal jeg her længer ?

I:rahbek2001053002
T:Hvi rose i saa vore Fædre
F:Hvi rose i saa vore Fædre
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Hvi rose i saa vore Fædre,
og vil, vi skal være som de ?
I mange Ting har vi det bedre,
I strax et Eksempel skal see.
I troe, at de søgde sig Ære
paa deres mandhaftige Tog,
men Eder min Vise skal lære,
hvorfor de af Landet uddrog.

Her fik de bestandig at drikke
det evige Øl og den Mjød,
til sidst smagte Øllet dem ikke,
og Mjøden den faldt dem for sød.
Viin var ei at vente her hjemme,
end ikke i Valfaders Hal;
thi Odin lod Viinflasken gjemme,
saasnart han fik fyldt sin Pokal.

Med Sværdet i Haanden de droge
til Egnen, hvor Druerne grooe,
de naa'de den, drukke og sloge,
der ville de bygge og boe.
Men Romerne taalte det ikke,
de Danske drak Vinen fra dem,
de strax en Bormester udskikke,
at gjenne de fremmede hjem.

Han traf da de ubudne Gjæster,
men traf dem sig selv til Fortræd,
de lærte min gode Bormester,
at lade dem drikke i Fred;
men de fik og Skrup for det siden,
der laae de og følte i Viin,
saa løb de beskjænket i Striden,
og saa blev de slagtet som Sviin.

Dog vedblev de Danske at gjæste
Viinlandene temmelig tit,
de Franske holdt det for det bedste,
at blive dem skikkelig qvit;
de udbad sig ydmygt den Ære
at bringe dem Vinene her,
saa lod vore Fædre dem være:
en Godhed den anden er værd !

I vore polerede Dage
begriber man, det er en Skam,
sig Franskmanden hid skal umage;
thi hente vi Vinen hos ham.
Hvi skulde vi udvandre mere,
vi kan jo faae Viin i vort Hjem ?
Gid Søefart og Handel florere,
vi faae vore Vine ved dem !

I:rahbek2001053002b
T:Brødre! lader Sangen stige!
F:Brødre! lader Sangen stige!
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Brødre !  lader Sangen stige !
som et Favntag af min Pige,
mig opvarmer Druens Blod.
Vort Apol og Hippocrene,
        Jeg vil mene,
Bacchus han er nok saa god.

Phoebus gjerne maa uddele
Kildens Vand til sine trælle,
stolt jeg dem foragte kan.
Thi den Sang, som Vand indgiver,
        stedse bliver
Uden Smag og Kraft som Vand.

Men den Sang, som Viin indgiver,
sød som Bacchi Drue bliver,
rask, som Glassets muntre Klang,
Bacchus !  Du gav mig at synge;
        høit skal klinge,
dig til Ære Glas og Sang !

I:rahbek2001053003
T:De gode Gamle sang saa tit
F:De gode Gamle sang saa tit
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

De gode Gamle sang saa tit
        om Letheflod,
at hvo, som deraf smagte lidt,
han blev hver Sorg og Grille qvit,
og ofte fik jeg Appetit
        til denne Flod.
Jeg vidste ikke, hvor den laae,
jeg ellers did var gaaet paa
        min Fod.

Jeg pønsed' tit paa denne Tant
        ved et Glas Viin;
men efterhaands, som Vinen randt,
hver Smerte og hver Grille svandt,
i Druens ædle Saft jeg fandt
        min Medicin.
Og nu jeg i den Grille stod,
at hine Gamles Letheflod
        var Viin.

Men nu jeg grant indseer og veed,
        den var det ei;
der druknede ei blot Fortræd,
men alle Livets Glæder med,
ja Venskab selv og Kjærlighed
        gik samme Vei.
Mon nogen uden Tyrken maa
vel sige Vinen saadant paa,
        Ih nei !

Her spiller Viin paa gladen Bord,
        al Sorg svandt hen;
men dobbelt Fryd og Venskab groer,
og slog end Evan<footnote>Evan: Dionysos</footnote> os til Jord,
en Skaal blev dog vort sidste Ord
        for gammel Ven,
og heldende udstammed' hver:
vær længe lykkelig og vær
        vor Ven !

I:rahbek2001053004
T:Den samfulde Verden nu taler om Fred
F:Den samfulde Verden nu taler om Fred
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Den samfulde Verden nu taler om Fred,
og gjorde den med, om den kunde;
Selv Mars, vil man sige, af Krigen er keed,
og Verden vil Rolighed unde.

Thi Skjønhed og Ynde vor Hylding og Fred,
dem villig vi Lydighed sværge,
hvor var vel den Helt, som ei strax var bered,
for dem at nedlægge sit Værge ?

Og er deres Scepter saa blidt og saa let,
som Fyrsters i Fødselsdagstaler.
Man lever og synger saa frit under det,
og frygter saa lidet Fiskaler.

Men Flaskerne, som her fra Syd og til Nord
imod os sig koalisere,
en Nidding, hvo ikke dem Feide tilsvor !
Og Undergangs Krig skal det være.

Ja Førend de os under Aaget skal faae,
de sidste Blodsdraabe skal lade,
og om vi da falde, nu Brødre !  hvad saa ?
Vi seirende falde saa glade !

Men Forbund og Fred hver en broderlig Ven,
der med os i Feldten vil drage,
og trofast ei vil lægge Vaabnene hen,
imens der er Fjende tilbage !

Ja Flaskerne Krig og de Drikkende Fred !
Ved Glassenes Klang vi forkynde,
og jublende gjentage Hyldingens Eed
til Glæde, og Venskab og Ynde !

I:rahbek2001053005
T:Der var en Lov i Grækenland
F:Der var en Lov i Grækenland
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Der var en Lov i Grækenland,
der gjør sin Autor største Ære,
Og det er ilde, Tidens Tand
hans Navn har vovet at fortære:
,,Hvo kommer til Symposia
skal drikke eller gaae derfra !''

Men naar man grant beseer den Sag,
saa vidner dog den Lov tillige,
at mangen Én i deres Lag
har havt for Skik sin Pligt at svige;
thi hvortil var et saadant Bud, 
naar Hver sit Glas stak villig ud ?

Vi kjende ingen saadan Lov,
og til vor Skam er det just ikke;
thi vi den have ei behov,
da vi vort Glas unødte drikke:
Med al Respekt for Grækerne
er' vi dog visere end de.

I:rahbek2001053006
T:Der var engang en tapper Mand
F:Der var engang en tapper Mand
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Der var engang en tapper Mand,
som Teucer monne hedde,
han joges af sit fødeland
alt ved sin Faders Vrede.
Hendrevet til en fremmed Strand
sit Folk han sammenkaldte
og med sit Glas i Haanden han
saaledes til dem talte :

,,I Brødre !  hidtil meget ondt
med mig i haver døiet,
og det troløse Hellespont
ved Vintertide pløiet;
nu teer Jer ogsaa her som Mænd,
en Polak lides ikke;
i Morgen seile vi igien,
i Aften vil vi drikke !''

Paa denne Verdens falske Hav
vi samtlig jo omdrive;
det Raad han sine Brødre gav, 
jeg vil os alle give.
Hver Gang Man naaer en Ankerplads,
hvor deilig Drikke vanker,
Man hvile bør af sin Seilads,
og villig kaste Anker.

Og da dog Ingen veed sig fri
for samme Hav at pløie,
Held den, der stundom kan, som vi,
forglemme Sorg og Møie !
Gid Hver, som sørger paa vor Jord,
og ei sin Sorg fortjener,
sad fro som vi, ved sligt et Bord,
og mellem slige Venner !

I:rahbek2001053007
T:Det hedder, at de unge Piger
F:Det hedder, at de unge Piger
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Det hedder, at de unge Piger
saa gjerne sig vil see i Speil;
men hvis ei al Erfaring sviger,
vi alle har den samme Feil.

Hvo i en elsket Piges Blikke
ei gjerne seer sit Skilderie,
ved Amor han fortjener ikke,
han skulde speile sig deri.

Og hvo i trofast Venskabs Hjerte
ei søge tør sit Kontrafei,
Ham sørgelig Erfaring lærte,
at hvad han fandt der, duer ei.

Det tredje Speil staaer her paaborde:
et fuldt og godt Glas Viin det er.
hvo deri sig speile torde,
han sidde ikke blandt os her !

Thi Skaal de trende Speil til Ære,
hvoraf vi have her de to !
En Jubelskaal for hver det være,
som der sig speiler tit og fro !

I:rahbek2001053008
T:Det hændte sig engang
F:Det hændte sig engang,
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Det hændte sig engang,
at jeg var stygt i Trang
        for Penge;
den Slemme mig indskjød
at ende al min Nød,
        og mig at hænge.

Jeg i min Lomme greeb,
gav Pigen til et Reeb
        to Styver;
Kirstine hedder hun,
og spørger hende kun,
        Troer I, jeg lyver ?

Jeg om et Søm nu saae,
jeg kunde hænge paa;
         hvad skede ?
Vist nok tommt unverhofft,
som Tydsken siger, oft;
        tænk hvilken Glæde !

Med eet jeg bliver vaer
en Skat jeg endnu har
        tilbage:
en Flaske Rhinskvin stod
bag mit Chatol, saa god,
        som En vil smage.

Jeg saae den, og jeg svoer:
,,dig ingen Kreditor 
        skal drikke !
Alt andet, smaat og stort,
kan kun de tage bort,
        min Rhinskvin ikke !''

Jeg drak et Glas deraf,
og dette Lyst mig gav
        til mere.
Jeg drak min Chloris Skaal !
og alle Venners Skaal !
        End ydermere !

Jeg drak (hvor god jeg var !)
Hvers Skaal, som hos mig har
        til gode.
Kort sagt !  da Pigen kom,
var Rhinskvinsflasken tom,
        jeg vel til mode.

Hver speile sig i mig,
og Ingen hænge sig !
        Jeg lover,
saasnart du ta'er en Taar,
den Hængegrille gaaer
        paa Timen over.


I:rahbek2001060301
T:Hvis jeg var riig
F:Hvis jeg var riig
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

,,Hvis jeg var riig?'' - saa raabe alle Munde,
og faa forstod dog kun at være det!
Den Kunst, som Alle og Enhver vil kunde,
den kan de fleste gjerne meget slet.

Hvis Stax var Riig, han blæste Staden noget,
og kjøbte sig en prægtig Herregaard;
det blev en Lykke ? ja men for hans Foged,
der blev hans Eftermand om nogle Aar.

Var Vindsak riig, med sex han vilde kjøre,
og blev Baron om ikke Excellents,
da maatte vi ham Reverentser gjøre,
og lee ham ud ved hver en Reverents.

Var Storhans riig, der skulle ikke være
et Slot som hans i Florentz eller Rom;
hvad hjalp saa det? jeg ønsker intet mere,
naar kun min Viin, en Ven og jeg har Rum.

Hver har sin Orm, som Drager nogle ruge
paa det, som Andre unydt kaste hen;
men var jeg riig, jeg vidste det at bruge,
at være vis, og mine Brødres Ven.

Jeg lod mig da udsøgte Vine komme
fra hver en Egn, hvor Druen ægte groer,
og store Flasker, som blev aldrig tomme,
stod flokkevis omkring mit gjæstfri Bord.

Hver munter Fyr velkommen skulde være,
og muntrere gaae fra min Gjæstehal;
den Sørgende indbød jeg did at lære:
at Verden dog ei er en Jammerdal.

Da skulde Spøg og munter Sang oplive
de fulde Glas, og Venskab trone der,
mit Huus et Glædens Tempel skulde blive,
jeg Æskulap imod Bekymringer.

O vilde mig den blinde Gud bønhøre,
og gjøre mig saa riig, som mangen Nar!
hvo skjønsom nød det Smaa, fik tit det større,
kom, lad os drikke op det Lidt, vi har!

I:rahbek2001061301
T:Kom Brødre, lad os drikke!
F:Kom Brødre, lad os drikke!
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Kom Brødre, lad os drikke!
Her Sandhed boer;
vi plage hjernen ikke
med tomme Ord.
Nei uden Tid at spilde,
vi gaae til Viisdoms Kilde!
Kun der boer sand Philosophie;
Alt andet er kun Narreri,
thi drikke vi!

At man er skabt til Glæde,
vi lære her;
at tossen kun bør græde,
veed og Enhver.
Al Viisdom er in nuce
i vore Glas til huse,
kun der boer sand Philosophie;
Alt andet er kun Narreri,
thi drikke vi!

Enhver, som sig vil plage
med Politik,
maa som en Nar forsage
den ædle Drik.
Men vore Glas os lære,
at lade saadant være;
kun der boer sand Philosophie,
Alt andet er kun Narreri,
thi drikke vi!

Om Jacobiner ere
at frygte her,
kan vore Glas os lære;
hvad see vi der?
Hvert Lag, hvori man drikker,
er for sligt Galskab sikker;
kun der boer sand Philosophie,
Alt andet er kun Narreri,
thi drikke vi!





I:rahbek2001061302
T:Lad Miltsyge Daarer bagtale vor Jord!
F:Lad Miltsyge Daarer bagtale vor Jord!
U:Mel: det skummende Bæger begynder sin Gang.
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Lad Miltsyge Daarer bagtale vor Jord!
Den er langtfra ikke saa slem, som Man troer;
thi spire end hist og her Tornene frem,
da smile de herligste Roser blandt dem,
og Sagen er kun, som vor Wessel har sagt:
bryd Rosen, men tag for Tornen dig i agt!

At Hofmænd os svige med gyldene Ord,
det volder man selv, som de Rørkjeppe troer;
en bedre Beskytter jeg mig har udvalgt,
som aldrig hengivne Klienter undfaldt:
Hr. Bacchus det er min Patron og min Ven,
han lover mig Glæde og skjænker mig den.

Basil maa bagtale, det vide vi jo,
og det er naturligt, at Tosser ham troe;
de Stakler maa gjerne miskjende mit Værd,
naar kun mine Venner beholde mig kjær.
At elskes af dem er min Stolthed og Lyst,
sødt svinder al Kummer ved vennehuldt Bryst.

Naar Lykkens Gudinde er grusom og vred,
for Kjerligheds Alteret knæler jeg ned,
og lønner min Donna mig ømt med et Smiil,
maa kun Fru Fortuna see surt, om hun vil.
Et Kys gjør mig mægtig, lyksalig og riig,
og Jordens Monarker er smaafolk mod mig.

Det være en Tosse, der laster vor Jord,
saalænge den qvægende Drue der groer,
saalænge ei Venskab iblandt os døer ud,
og Pigerne lyde den vingede Gud;
thi fylde da glasset til skummende Maal,
til Druers, og Venskabs, og Kjærligheds Skaal!




I:rahbek2001061303
T:Lad os drikke, lad os synge,
F:Lad os drikke, lad os synge,
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Lad os drikke, lad os synge,
og forkynde Sorgen Krig!
Skaal paa Skaal maa Glasset klinge!
det er viist, at glæde sig.

Den som Jordens bedste Glæder
nyder i en Mages Favn,
drikke tro til hendes Hæder,
synge henrykt hendes Navn!

Drik saa Skaal for hver en Pige,
som den Hulde fødte dig!
Naar de blive hende lige,
hvad kan bedre ønskes dig?

Hvo der eier raske Drenge,
drik da deres Skaal igjen!
Gid han leve med dem længe,
see dem blive kjekke Mænd!

Hvo som Venskabs Fryd fortjener,
og den søger, finde den!
Leve alle vore Venner!
i vort Lag har Hver en Ven.

Vi hver Piges Skaal vil drikke,
som ei gaaer i Modens Fjed,
affskyer ædel franske Skikke,
elsker nordisk Ærbarhed!

Skaal for hver en ædel Digter,
som ei krøb, ei sang for Guld,
som besynger Dyd og Pligter,
og som selv er Dyden huld!

Skaal for hver, som Ingen krænker,
som til Venner ei bær Nag,
drikker godt, og villig skjenker!
Skaal for Hver i dette Lag!


I:rahbek2001061304
T:Lad os drikke
F:Lad os drikke
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

: Lad os drikke :
Vinen, vi som kan!
Mangen Stakkel har den ikke,
men maa drikke Vand.

: Værer glade! :
Venner samles her!
Ynker den, som maa forlade 
Hver, som har ham kjær.

: Nyd hver Glæde, :
før den svinder hen!
du for seent da maa begræde,
du miskjendte den.

: Venskab sanker :
os til Glæde her.
Bort med alle mørke Tanker!
Glæde Maalet er!

: Ingen svige :
dette ædle Maal!
For hver Broder og hans Pige
tømmes denne Skaal!


I:rahbek2001061305
T:Mahomed Tyrkerne skjændig forraadte
F:Mahomed Tyrkerne skjændig forraadte
U:Mel.: Skaberen skued' 
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Mahomed Tyrkerne skjændig forraadte,
da han den liflige Viin dem forbød;
dersom han selv ei sit Bud overtraadte,
sikkert han ofte sin Dumhed fortrød.
: Og hver, som adlyder den miltsyge Nar,
maa være en Tosse, som Mahomed var. :

Hvad nytter det, at han Tyrker tilstæder,
at de maa elske, saamange de vil?
Lover dem Houris blandt Paradiisglæder,
naar ei de Stakler maa drikke dertil.
: Nei! hvis de skal kjøbes med Druens Forliis,
behold kun din Houri og dit Paradiis! :

Og for at gjøre det Onde end værre,
Opium han dem for Druerne gav,
Druerne styrke og muntre og nære,
Opium bliver Folk søvnige af.
: Og ugjerne kysse Pigerne den,
der munter og fyrig ei kysser igjen. :

Muselmænd! blinde med rette I hedder,
da I adlyde den Løgnens Prophet;
hvi tog I Hedningen ei til Veileder,
da han har Sagen langt bedre indseet?
: Paa Cypern den ypperste Viindrue groer,
paa Cypern hans Venus blandt Druerne boer. :

Men har og Mahomed meent det saa ilde,
at man skal elske, det vilde han dog;
den, som vil Maalet, maa Midlerne vilde,
Imans vist misforstod ham og hans Bog.
: Ja skjønt Alkoranen jeg ingentid saae,
jeg uforsagt sværger og vædder derpaa. :

Brødre! vi vil os da lade omskjære,
vi med en Turban ombytte vor Hat;
vi vil forbedre og rense hans Lære
fra det, som Imans har siden tilsat.
: Naar Mahomed seer da, vi opnaae vort Maal,
i Cyperviin drikker han glad vores Skaal. :



I:rahbek2001061306
T:Mit Levnet bestandig har sandet
F:Mit Levnet bestandig har sandet
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Mit Levnet bestandig har sandet,
hvad Underværk Viinguden gjør.
Jeg drikker, men ikke for andet,
end Sorgen at jage paa Dør.
Jeg Eder mit Liv vil berette,
hvad Sorg og hvad Fryd jeg har havt;
men først maa vi Sorgerne lette
ved Druernes muntrende Saft.

Sin Formue testamenterer
en Ældgammel Gnier til mig,
i Tankerne jeg alt fortærer,
hvad han havde samlet til sig.
Men der kom Jurister som Fluer,
og de gik i Arv i mit Sted;
jeg fnøs, men i Saften af Druer
jeg drukned' min første Fortræd.

Jeg nu ubesindig attraa'de
ad Høihedens Bane at gaae;
jeg beiled' til Mægtiges Naade,
og evig i Forgemak laae.
De Store mig lovte saa meget,
men al deres Loven var Vind;
jeg fnøs, da jeg saae, jeg var sveget;
men Druerne muntred' mit Sind.

Saa vilde jeg Skjaldekunst dyrke,
og gaae i Poeternes Lag;
men Tanken den fattedes Styrke,
og Udtrykket mangled' Behag.
Min Smag overalt Man fordømte,
Kritiken slog Vrag paa min Sang;
jeg fnøs, men i Harme jeg tømte
vel hundrede Glas paa engang.

Jeg nu til en Skjønhed mig vendte,
(hvor farlig en Tilflugt jeg tog!)
Vel hundrede Hjerter hun tændte,
og lige saa mange bedrog.
Kun Ømhed fremlyste i Minen,
dog næred' hun Svig i sin Barm;
jeg fnøs; men jeg drukned i Vinen
den skuffede Kjærligheds Harm.

Forføriske Skjønhed! du ikke
mig Livet til Jammerdal gjør;
saalænge man elsker at drikke,
Man aldrig af Kjerlighed døer.
Ei meer skal din Haardhed mig lære,
at ønske mig ned i min Grav,
og ei skal Fortvivlelse skjære
for Tiden min Levetraad af.



I:rahbek2001061307
T:Nu bort med alskens Politik
F:Nu bort med alskens Politik
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Nu bort med alskens Politik,
og lad os passe vores Drik!
Vi ærgre dog ei Tydsken bort,
om vi os ærgre fort.
Ei heller reiste jeg og du
al Verden rundt med Kozebu;
den Reise er os lidt vel lang,
og her er Viin og Sang.

Saa mangen Keiser der sov hen,
de vælge aldrig mig igjen;
saa kommer det mig ud paa eet.
Hvo ellers bliver det.
Om Tyrken saa fik Last og Skam,
saa var det jo tilpas til ham,
der spærrer sine Koner ind,
og drikker ingen Viin.

Om der er Oprør eller Krig,
kort! hvad der er i Frankerig,
det tager jeg mig lidet nær,
naar vi forliges her. 
Dog gid den Krig kun ikke naae
til Medoc, Pontac og Bordeaux,
til Epernay, Chalons og Rhin,
hvorfra vi faae vor Viin.

Hvad Ende det med Polen faaer,
mig meget lidt til Hjerte gaaer;
at ingen Polak taales her,
det al min Omsorg er.
Vær tro i Ord, og tro i Drik!
Var vore Fædres Politik.
Nu vise hver ved dette Bord,
han gaaer i deres Spor!


I:rahbek2001061308
T:At Intet er saa sundt, som Glæde
F:At Intet er saa sundt, som Glæde
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

At Intet er saa sundt, som Glæde,
har Tode sagt paa smuk Latin;
og hele Verden, tør jeg vædde,
vil have denne Medicin.
Det hele Spørgsmaal bliver her:
fra hvilket Apothek den er?

Hos Fru Fortuna faaes den ikke,
om Man end vidste, hvor hun boer;
thi stundom kan det Fruen stikke,
at give Godtfolk Gift derfor.
Saamangen fandt sig ilde af,
hvad ham den gode Frue gav.

Hos Plutus jeg den ikke henter;
han er jo blind, den stakkels Dreng:
han og til sine Patienter
uddeler Ondt og Godt ifleng.
Tit fik en Dosmer eller Nar,
hvad flid og Viisdom tiltænkt var.

Hr. Bacchus og Sieur Amor have
iblandt en Portion deraf;
Men Amor er saa tit aflave,
og Bacchus drikker gjerne brav.
Da er det ofte Begges Skik,
at blande Beeskt i Glædens Drik.

Man kun hos Venskabs Skytsgudinde
den sande Glæde altid fandt.
Blandt hendes Palmer Aar hensvinde,
som denne Aften for os svandt!
Thi fylder alle bredfuldt Maal,
til Glædens og til Venskabs Skaal!


I:rahbek2001061309
T:At vi ere Børn tilsammen
F:At vi ere Børn tilsammen
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

At vi ere Børn tilsammen,
raaber mangen Viismand paa;
at han trænger selv til Ammen,
han dog nødig vil tilstaae.
Vi beskednere vil være,
vi vil give Sandhed Ære,
og vor Barndom selv tilstaae.

Voxne Børn, som Andre, have
deres Leeg at mores med.
Een har Glæde af at grave
sig blandt sine Grunker ned;
Guld er Velklang for hans Øre.
Jeg vil meget heller høre
fulde Glasses muntre Klang.

Een maa lege med de Store,
dersom han skal være Glad,
aldrig ham et Lag kan more,
hvor ei Exellencer sad;
bort, langt bort med alle Store,
hvor vi Smaafolk os skal more!
Lige Børn de lege bedst.

Andre vil igjen saa gjerne
gaae paa Hvermands høire Haand,
lege allerhelst med Stjerne,
Ordenstegn og Ridderbaand.
Stjernens Glands kun dem fornøie,
men min Skjønnes hulde Øie
har langt anden Glands for mig.

Bacchus og Cupido ere
begge Børn, som Hvermand veed;
de vort Legeselskab være!
Venskab til os smiler ned.
Naar vor Leeg os bringe Glæde,
vi jo gjerne Børn kan hedde.
Skaal for Hver, der leger med! 


I:rahbek2001061310
T:Barndoms Lyst og Barndoms Smerte
F:Barndoms Lyst og Barndoms Smerte
U;Mel.: Held og Ære, Magt og Seier
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Barndoms Lyst og Barndoms Smerte
som en Taage svinder hen;
tidlig trænger Barnets Hjerte
dog til ligeaarig Ven.
Tomme er' udelte Glæder,
beest den Graad, Men ene græder,
Livet øde uden Ven.

Andre Sorger, andre Glæder
rive muntre Yngling hen;
Elskovs mange Bitterheder
lindres deelte af en Ven;
selv den elskte Lykkelige
maa en Ven sin Lykke sige,
hvis han ret skal nyde den.

O, men Ungdoms Sorg er Glæde
mod den Lod, som forestaaer;
Dagens Byrde, Dagens Hede
føles først i Manddoms Aar.
Men hvad Modgang, Sorg og Møie
magte vel den Mand at Bøie,
ved hvis Side Venskab gaaer?

Tung paa trætte Olding hviler
Alderdommens kolde Haand;
o, men ogsaa ham tilsmiler
Venskab, Kraft og Mod og Aand.
I jævnaarig Kreds oprinde
med forgangne Dages Minde
Gjenskin af de Dages Aand.

Du, som gav vor Barndom Glæde,
du, vor muntre Ungdoms Lyst,
du, vor raske Manddoms Hæder,
bliv vor svage Ældes Trøst!
Venskab! sank os da, at drage
Minder af din Vaar tilbage
og fornye dens skyldfri Lyst!




I:rahbek2001061311
T:Brødre! hvorfor flyde
F:Brødre! hvorfor flyde
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Brødre! hvorfor flyde
Taarer uden Tal?
Mange Suk frembryde,
som ei høres skal.
Bort med Klynk og Klage!
Hvor er Eders Mod?
Efter bitre Dage
bliver Enden god.

Mindes Eders Fader,
og hvor god han er;
aldrig han forlader
sine Skabninger.
Han i Nød os sender
tit uventet Trøst;
tit han kjærlig vender
Smerten om til Lyst.

Ak! vi Blinde, Svage,
kjende ei vort Vel:
det hvorfor vi klage,
ofte er vort Held.
Meget her i Live
ei vort Sind anstaaer;
lad os bedre blive,
Alt da bedre gaaer.

Hvem vor Gud har givet
sand Fortrøst til sig,
gjennemvandrer Livet
tryg og lykkelig;
Jorden og dens Vrimmel
agter han ei meer,
naar til Herrens Himmel
han med Tillid seer.

Er en evig Slummer
da os falden paa?
Livet og dets Kummer
som en Drøm forgaae.
Natten snart hensvinder,
Drømmen flyer med den;
og en Dag oprinder
skjøn som Himmelen.

Hvo kun denne Morgen
vente vil med Taal,
agte ei paa Sorgen,
snart han naaer sit Maal.
Der al Sorg vi glemme,
Held os, Held os da!
Der vi froe istemme
et Halleluja!


I:rahbek2001061312
T:De Mennesker vide saalidt, hvad de vil
F:De Mennesker vide saalidt, hvad de vil
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

De Mennesker vide saalidt, hvad de vil,
den blinde Gudinde den beile de til;
Een ønsker sig riig, og en anden sig stor,
: mon Riigdom og Høihed har saadant et Bord? :

Den Rige forskriver sig dyrere Viin,
men drikker den aldrig saa glad som jeg min.
Paa Bordet hans Kok Snese Retter har slæbt,
: men hos staaer hans Doktor og skriver Recept. :

De Hyklere myldre som Myrer om ham,
og mangen en Naade saa stiv og saa stram.
De søge om Glæde, men finde den ei,
: thi Kjedsomhed staaer bag hver Stol som Lakei. :

Til blinde gudinder maa beile, hvo vil;
den, jeg skal tilbede, maa see, og see mild.
Min Viin er min Rigdom, vort Venskab min Rang.
: Mit Maaltid maa krydres med Spøg og med Sang. :

Til Glæde, til Glæde er Løsenet her,
thi Glæde og Viisdom det selv samme er.
Saa fylder da Glasset til Skummende Maal:
: I Glade, I Vise, I Venner, Jer Skaal! :



I:rahbek2001061313
T:Der er et Land, Citronen blomstrer vildt
F:Der er et Land, Citronen blomstrer vildt
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Der er et Land, Citronen blomstrer vildt,
bag dunkle Løv Orangen gløder mildt,
en sagte Kjøling gjennem Egnen gaaer,
hvor Myrten blid hos Laurbærtræet staaer:
o, elskte Land! didhen, didhen,
hvor sødt at tye med dig, min elskte Ven!

Der er et Huus, dets Tag paa Søiler lagt,
høi Salen er og straalende dens Pragt;
hvert Marmorbillede smiler huldt til mig:
,,du arme, arme Barn hvad gjør man dig?''
O, elskte Huus! didhen, didhen,
hvor sødt at tye med dig, min elskte Ven!

Der er et Bjerg, hvis Fodsti øines ei;
i Taagen Mulen søger der sin Vei;
i Klippens Rifter ruger Dragen grum,
og Fjelde styrte ned i Fossens Skum:
o, elskte Bjerg! didhen, didhen,
kom lad os tye, min faderlige Ven!


I:rahbek2001061314
T:Dersom det er sandt, Man siger
F:Dersom det er sandt, Man siger
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Dersom det er sandt, Man siger:
at een Fugl i Haanden er
meer end ti i Luften værd,
denne Verden er den bedste;
thi her har vi Viin og Piger,
og det er nok ei saa vist,
at vi faae det samme hist.
Denne Verden er den bedste!




I:rahbek2001061315
T:Du vort Selskabs Skytsgudinde
F:Du vort Selskabs Skytsgudinde
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Du vort Selskabs Skytsgudinde!
Hulde Venskab! smiil herned!
Din Velgjernings glade Minde
samler os paa dette Sted.
Og hver Gang vi samles her,
det en Fest for Venskab er.

Selv du var vort Samfunds Moder,
selv du knytted' dette Baand;
mangen nidkjær, værdig Broder
ledtes til os ved din Haand.
Og Hvo dem skal blive liig,
han maa skjænkes os ved dig.

Dig til Priis vi stadig brændte
for dit Yndlings- Selskabs Vel;
thi den Flamme, du antændte,
gav du Næring i hver Sjel.
At det blev og er endnu,
Hvo har gjort det uden du?

Mangen Broder du bedrøver
saae at vandre fra os hen,
mangen Ven, som var os røvet,
ile henrykt hid igjen.
Hines Sorg og disses Fryd
priser dig, trods Sangens Lyd.

Ædel Glæde stedse bygger
sig et Tempel tæt ved dit;
den blandt dine Palmers Skygger
dine Sønner gjæsted' tit;
Musers Gunst, vor Fryd og Roes,
Alting, Alting gav du os.

See os her erkjendtlig glade,
læs din Lovsang i hver Sjel!
Aldrig os din Aand forlade!
Da bortdrog du alt vort Held.
Stedse trone Venskab her!
Evigt da vort Selskab er!




I:rahbek2001061316
T:En Skaal for Hver, hvis Hjerte og hvis Haand
F:En Skaal for Hver, hvis Hjerte og hvis Haand
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

En Skaal for Hver, hvis Hjerte og hvis Haand
paa Brødres Vink er altid villig rede,
der tager deel med munter skyldfri Aand
i Vennelags og Spøgs og Sangens Glæde!
Han anseer hver Dag for spildt og død,
som han ei blandt ædle Venner nød.

En Skaal for den, der deler Venners Fryd
og deres Sorg med lige aabent Hjerte,
der glæder sig ved deres Værd og Dyd,
og deres Feil blid at tilgive lærte.
Han i Spøg og Alvor ligefast
aldrig svigted', om end Himlen brast.

Gid Venskab huldt nedsmile til Enhver,
der i dets Smiil sin Held og Fryd kan finde!
Det skjenke ham de Venner, han er værd,
og meer end Alt, en trofast øm Veninde!
Tag dit Glas, fyld det til bredfyldt Maal!
det er Venskabs, det er vores Skaal!


I:rahbek2001061317
T:Her, hvor vi forsamles til Glæde
F:Her, hvor vi forsamles til Glæde
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Her, hvor vi forsamles til Glæde,
saa mangen en Broder og sad,
der savnes saa tit paa sit Sæde,
: Held Hver, der iblandt os er glad! :

Engang skal vi ogsaa bortvandre,
og Andre skal tage vort Sted,
en Skaal da for Eder, I Andre!
: Saafremt I gaae smukt i vort Fjed! :

Ved Sang og ved Spøg og ved Gammen
end lystelig Timerne gaae;
end sidde vi Venner tilsammen,
: o gid det dog stedse blev saa! :

Men siden det saa ei kan blive,
Hver ile at nyde sin Fryd!
Ak, snart kan os Skjebnen omdrive,
: og Een maa til Nord, Een til Syd. :

Men om vi end adskilte ere,
dog adskilles Hjerterne ei,
og Fryd det for Alle skal være,
: naar Een møder Held paa sin Vei. :

Og komme vi atter tilsammen,
begynde vi forfra igjen.
Hvor der da vil blive en Gammen!
: Skaal hver uforanderlig Ven! :


I:rahbek2001061318
T:Os den vise Syrak lærer
F:Os den vise Syrak lærer
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Os den vise Syrak lærer,
Vinen glæder Mennesket,
skjøndt jeg Mandens Viisdom ærer,
har han dog ei altid Ret.
Der skal meer end Viin dertil,
: naar til gavns Man glædes vil. :

Sorgfuld Stakkel tit vil mene,
han bortdrikke kan sin Sorg,
sidder i en Krog alene,
tømmer mangen Pæl paa Borg;
om han tømte sig et Fad
: drak han sig dog aldrig glad. :

Drikke Viin imellem Fjender
heller aldrig glæde kan,
Man paa Stores Tafler finder
derfor ogsaa lutter Vand.
Derfor var jeg ogsaa glad,
: at jeg der kun sjelden sad. :

Ynde, Viid og Venskab kryde
Vinen her ved dette Bord,
raske Sange muntert lyde,
Glæden her hos Bacchus boer.
Her har vise Syrak Ret,
: Vinen glæder Mennesket. :

Du som adler alle Glæder,
alle Sorgers Medicin,
ædle Venskab! dig til Hæder
ofre vi den ædle Viin!
Venner! skjænker bredfuldt Maal!
: Værten og hans Gjæsters Skaal! :


I:rahbek2001061319
T:Skal den hedde viis, som det ei rører
F:Skal den hedde viis, som det ei rører
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Skal den hedde viis, som det ei rører,
der behersker Daarens tomme Sind,
mig frem for de Syv det Navn tilhører:
mig er Guldet Muld, og Æren Vind.
Lykken mig ei Rang, : ei Penge gav, :
: jeg er ligeglad, : jeg leer deraf.

Jeg har set de Rige blegne, bæve,
hver gang Specierne steeg og faldt;
skulde jeg i Angest svæve,
var min Rigdom lidt vel dyrt betalt.
Nei! min Skat min Viin, : har stadig Værd, :
: den er evig god, : mig evig kjær.

Skulde jeg mig bukke og kredentse,
for at blive til en fornem Mand?
Jeg misunder ingen Exellence,
han maa mellem Fjender drikke Vand,
og jeg sidder her : i Vennekreds :
: ved et godt Glas Viin, : og veltilfreds.

Bacchus fra de store Tafler jages,
da man veed, han aabner Hjerterne,
og der vilde smukke Ting opdages,
kunde man isomme Stores see.
Ene den, hvis Sjæl : er reen og fri, :
: den tør drikke Viin, : thi drikke vi!

Een Ting fattes kun i vores Glæde,
saa bød den al Jordens Glæde Trods,
vare vore Skjønne her tilstæde,
skjænkede, drak med, og kyste os.
Og erindres bør : med fulde Maal, :
: skjænk og klink og drik : din Donnas Skaal!  



I:rahbek2001061320
T:Snart bortile Livets Dage
F:Snart bortile Livets Dage
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Snart bortile Livets Dage,
de i Glæde nydes maa;
hvad man ei kan faae tilbage,
maa den kloge spare paa.
De fleste paa Jorden er Daarer,
de bortødsle Tiden paa Fjas;
den bedre Deel jeg mig udkaarer,
og bruger den her ved mit Glas.

Snart bortile Livets Dage,
de i Glæde nydes maa;
hvad man ei kan faae tilbage,
maa den kloge spare paa.
Men søg ei din Klogskab i Bøger,
du læser dig galere der:
nei! jeg den i Flaskerne søger,
vor Wibe han fandt den jo her.

Snart bortile Livets Dage,
de i Glæde nydes maa;
hvad man ei kan faae tilbage,
maa den kloge spare paa.
Lad andre om Jorden omfare,
og spilde paa Reiser der' Tid,
vi lade, for Tiden at spare,
os Vinene bringe herhid.

Snart bortile Livets Dage,
de i Glæde nydes maa;
hvad man ei kan faae tilbage,
maa den kloge spare paa.
En anden sin Fryd deri sætter
at vogte paa Stjernernes Gang,
bortgaber de kostbare Nætter,
vi nyde ved Spøg og ved Sang.

Snart bortile Livets Dage,
de i Glæde nydes maa;
hvad man ei kan faae tilbage,
maa den kloge spare paa.
Med Græsk og Latin mig at bryde
det Indfald jeg ingentid faaer;
min Viintapperdreng er en Jyde,
min Donna sit Moersmaal forstaaer.

Snart bortile Livets Dage,
de i Glæde nydes maa;
hvad man ei kan faae tilbage,
maa den kloge spare paa.
Historier lære vi ikke;
de er jo kun lidet at troe.
Vi heller vil lære at drikke,
i Vinen skal Sandheden boe.

Snart bortile Livets Dage,
de i Glæde nydes maa;
hvad man ei kan faae tilbage,
maa den kloge spare paa.
Naar engang vort Liv sig bortsniger,
vi have den Trøst i vor Grav:
hos Druer og Venner og Piger
vi ærlig tog nytte deraf.


I:rahbek2001061321
T:Sørge hvo sørge vil!
F:Sørge hvo sørge vil!
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Sørge hvo sørge vil!
jeg har ei Tid dertil;
jeg veed, Man en Komet
nylig har seet.
Man siger, den skal spaae,
at Jorden skal forgaae.
Vor Viin da og forgik,
drik Nabo! drik!

Skal vi da aldrig meer
samles til Glæde her,
frydes ved Spøg og Sang
og Glassets Klang.
Før den sit Spil kan faae,
vi Tiden bruge maa,
ret nyde denne Dag
i Vennelag.

Men om nu den Komet
og var en falsk Prophet!
Hvad os i Morgen skeer,
dog ingen seer.
Spildt er hvert Øieblik,
som ei i Fryd hengik,
og Livet alt for Kort
at ødsle bort.

Lad os med aabent Bryst
nyde hver skyldfri Lyst,
elske hver ædel Ven,
som deler den!
Venner! en Skaal for Hver,
som af min Mening er!
See! her er bredfuldt Maal.
Nabo! din Skaal!



I:rahbek2001061322
T:Vinen er i Fryd og Smerte
F:Vinen er i Fryd og Smerte
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Vinen er i Fryd og Smerte
altid lige trofast Ven;
det mig lang Erfaring lærte,
ofte har jeg prøvet den;
herlig trøster den i Nød,
og gjør Glæden dobbelt sød.

Elskte Flaske! hvis du kunde
altid blive ligefuld,
o hvor var jeg at misunde,
jeg dig solgte ei for Guld;
men min bedste Trøst er den,
at du fyldes kan igjen.

Gid Jeg aldrig her i Live
dig maa savne, ædle Viin!
Du min Ven bestandig blive,
som jeg evig bliver din!
Flaske! her er bredfuldt Maal,
Flaske! evigt Venskabs Skaal!

I:rahbek2001062301
T:Hver, som hylder muntre Glæder,
F:Hver, som hylder muntre Glæder,
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Hver, som hylder muntre Glæder,
holde deres Fest i Dag!
I vor Viin boer Held og Hæder,
Viisdom, Mod og Vid og Smag.
Helt der maae Manddom hente,
Skjaldens Aand boer i hans Glas;
gamle Odin selv erkjendte,
Valhal uden Viin var Fjas.

Dog som Vand mod Bacchi Gave,
Vinen er mod Kjerlighed;
Skjønheds Læber Nectar have,
som vi meer beruses ved.
Elskov Glædens Moder være,
Glædens muntre Børn er' vi;
naar vi Bacchi Krandse bære,
Myrther flette vi deri!

Snart maaskee vor Stjerne iler
ned ad Vesterhimmelen;
snart sit Afskedssmiil den smiler, 
snart for evig slukkes den!
Troe derfor ei Haabets Morgen!
Nyd den dag, der til dig leer!
Ingen, Ingen er dig Borgen,
slig en Dag dig bydes meer.

Hisset ingen Druer bløde,
synges ei i Vennelag:
hisset idel Skygger møde
vore ømme Favnetag;
Brødre! lad os da paaskjønne,
at endnu vi ere her!
Leve alle vore Skjønne!
Leve Hver, som har dem kjer!
 


I:rahbek2001062302
T:I Ungdoms Vaar
F:I Ungdoms Vaar
U:Mel: Hver Glædens Ven
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

I Ungdoms Vaar
groe Roser alle vegne;
snart den forgaaer,
og disse hastig blegne.
:|: Lad os da nyde Vaarens Lyst,
førend dens Dage forsvinde,
pryde med Roserne  vort Bryst,
før vi dem falmede finde! :|:

Een er der kun,
 som visner ingensinde;
til sidste Stund
vi ligeskjøn den finde.
:|: Villigst den groer i Ungdoms Vaar;
hvo da forstaaer den at dyrke, 
den ham i alle Livets Kaar
venligst skal qvæge, og styrke. :|:

Hver trofast Ven
maa denne Rose hylde;
o! det er den,
vi vore Glæder skylde!
:|: Venskab den skjønne Rose er,
den er vor Fryd og vor Lykke;
evig den blomstre blandt os her,
engang vor Gravhøi den smykke! :|:




I:rahbek2001062303
T:Landflygtig Glæden var paa Jorden
F:Landflygtig Glæden var paa Jorden
U:Mel: I Østen sølvblaa ---
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Landflygtig Glæden var paa Jorden,
forfulgt med Ild og Sværd;
omsider ty'de hun til Norden,
at finde Fristed der.
Did flygted' Frihed, Lys og Fred;
hun gaaer i deres Fjed.

Hun længe vildsom her omvanker
med sorgbetynget Sind;
paa Mangens Dør hun ængstlig banker,
men lades aldrig ind.
Tit Tvedragt, Tvang og Kjedsomhed
gav hende kort Besked.

Hun nu til vores Dør sig lister
med tunge Vandrestav;
at banke, hun ei meer sig drister,
hun er for tit viist af.
En lønlig Drift den Stakkel dog
tit hen til Døren drog.

Vor Skytsaands, Venskabs Øie falder
paa denne Sørgende;
strax hun sin Søster Uskyld kalder
at komme hid og see;
froe fandt de tvende Gratier
den tabte Søster der.

Hun hører, kjender deres Stemme,
og er i deres Favn;
froe i hinandens Arm at glemme
det overstandne Savn.
Dog lover hver den anden glad,
ei meer at skilles ad.

O! maatte Uskyld, Venskab, Glæde
bestandig trone her!
og daglig dette deres Sæde
faae meer og mere kjær!
Thi leve, leve Hver,
hvis Idræt dette er!




I:rahbek2001062304
T:Naar hele sit Levnet Man nøie beseer
F:Naar hele sit Levnet Man nøie beseer
U:Mel. Det skummende Bæger begynde sin Gang.
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Naar hele sit Levnet Man nøie beseer,
er Livet en Dands, og slet ingen Ting meer.
Lyksalig er den, som kan dandse den ret,
der ei løber sur, og bliver ei træt!
:|: I Glæde, i Glæde hans Liv svinder bort,
og er, som en Dands efter Bordet, ham kort. :|:

Men ene at dandse er ikke saa let;
det trætter saa meget og morer saa slet.
Hver søge sig derfor en Dame at faae,
saa skal han erfare, hvor Dandsen vil gaae. 
:|: Saa freidigt, saa freidigt vi svæve affsted,
som Roser fremspirede i hendes Fjed. :|:

Men Dandsen sin Art ei til fulde end har,
saalænge Man kun er det enkelte Par.
Det rigtige Liv kommer først i sin Tour,
naar Venner saa glade med os gjør Figur.
:|: O Venner! o Venner! o maatte enhver
faae hele sit Liv figureret som her! :|:

Her dandse vi samtlig med frydefuld Aand
til Glæden, ved Skjønheds vejledende Haand.
Saa troligt for os figurerer hver Ven,
og selv samme Skjel vi ham gjøre igjen.
:|: Thi skjænker, thi skjænker til skummende Maal!
De Skjønnes, de Venners, de Dandsendes Skaal! :|:




I:rahbek2001062305
T:Paa Frihed høres Alle skrige
F:Paa Frihed høres Alle skrige
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Paa Frihed høres Alle skrige,
skjøndt Faa kun veed hvad det vil sige.
Mit Hjerte og for Frihed slaaer;
men uden Lov og Dom at hænges,
derefter jeg slet ikke længes;
min Hu til anden Frihed staaer.

For de fordømte smaae Karafler,
der herske paa de Stores Tafler,
jeg frem for Alt vil være fri;
og endnu mindre vil jeg tigge,
hver ussel Draabe, jeg skal drikke,
af en Hansqvast i Liberi.

Fri vil jeg være, mens jeg spiser,
for al den Kjævlen om Aviser,
den nye Pasqvil og Politik.
Er det ei nok, at vore dage
er skabt i Arbeid og til Plage?
Vor Aften er til Ro og Drik.

At vore Vægge, vore Døre
er fri for Tunge og for Øre,
det er mig og en Hovedsag;
at Ven kan frit med Venner skjemte,
da hvert uveiet Ord Man glemte,
saasnart man gik af Vennelag.

Hver, som vil denne Frihed hylde,
med mig sit Glas til Randen fylde,
og med sin Nabo klinke fro.
I dette deres gamle Sæde
gid Venskab, Ærlighed og Glæde,
og saadan Frihed stedse boe!


I:rahbek2001062306
T:Skjønne Guddomsstraale, Glæde!
F:Skjønne Guddomsstraale, Glæde!
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Skjønne Guddomsstraale, Glæde!
Datter af Elysium!
Luedrukne vi betræde
Himmelske! din Helligdom.
Saar af Modesværdet læger
du med kjerlig Moderhaand,
Prinds og Staadder ved sit Bæger
knytte trofast Broderhaand.

Chor:
Favnes, favnes Myriader!
Dette Kys for viden Jord!
Hisset over Stjerner boer,
Brødre! en alkjærlig Fader.

Hver, hvem Skjebnen huld lod vinde
trofast Venskabs Salighed,
hver, som fandt en øm Mandinde,
stemme i vor Jubel med!
Juble hver, hvo sig har vundet,
kun een Sjel paa Jorderig,
og hvem ei det Held blev undet,
grædende bortsnige sig!

Chor:
Hylder, Jordens Millioner!
hylder Glædens Sympathie!
Ved dens Guddom hæves vi
did, hvor den ukjendte throner.

Alle Væsner die Glæde,
af Naturens Moderbryst;
ond og god hun veed at lede,
ad sit Rosenspor med Lyst.
Prøvet Venskab gav hun Jorden,
Kys og Viin gav hendes Bud;
Vellyst Ormens Deel er vorden,
og Seraphen staaer for Gud.

Chor:
Knæler, knæler Myriader!
ahner du din Skaber, Jord?
Hisset over Stjerner boer
din og al Naturens Fader.

Hovedfjederen er Glæde
i den evige Natur;
hvert et kraftigt Hjul er Glæde,
i det store Verdensuhr.
Blomstret den af Knoppen maner,
Sole frem paa Firmament;
ruller Sphærerne ad Baner,
intet Øie end har kjendt,

Chor:
Fro, som Herrens Sole vandre
stolte Vei paa Himmelen,
som en Helt til Seieren
vandrer Brødre! med hverandre!

Selv af Sandheds Ildspeil Glæde,
straaler frem til Grandskeren;
Sorgens Søn hun veed at lede,
Taalmods Vei til Maalet hen.
Høit fra Troens Soelbjerg vifter
Glædens Banner til os ned;
os igjennem Gravens Rifter
vinker til Guds Herlighed.

Chor:
Lider Mandigt Millioner!
See mod Himlen Støvets Søn!
Hisset venter dig din Løn,
hisset hvor din Fader troner.

Guder kan ei Støv gjengjælde,
stort er, dem at være liig;
Sorg og Nød hos os sig melde,
med de Glade glæde sig;
Harm og Hævn vi vil forsage,
række hver vor Fjende Haand,
ingen Taare ham skal nage,
Anger martre ei hans Aand!

Chor:
Hver sin Skyldbog sønderrive!
Broderfred med viden Jord!
Du, som over Stjerner boer,
tilgiv os, som vi tilgive!

Glæde sprudle i Pokaler,
perle frem af Druens Blod!
Drikker Blidhed, Kannibaler!
Smertens Søn, drik Taal og Mod!
Brødre, op af Eders Sæde! 
Glasset høit i oprakt Haand!
Det mod Himlen skumme Glæde,
viet være Glædens Aand!

Chor:
Glædens Aand herovenover!
Dig er dette Bæger for,
Dig, hvem Engles Jubelchooe,
Dig, hvem Sphærers Hvirvel lover!

Freidig Hjelp, naar uskyld græder,
Mandemod i Lidelsen!
evig Tro de svorne Eder,
tro mod Fjende, som mod Ven!
Om det Gods og Blod skal gjelde,
evigt Had mod Niddingsfærd!
Kjekhed mod Despoters Vælde,
Egekrands til Borgerværd!

Chor:
Tæt i Kreds vi sammentræde,
tro gjentage svorne Eed!
Godheds Gud vi sværge ved,
ved din Fader, hulde Glæde!

Hver en Trældomslænke briste!
Hvo som lider, Trøst og Fred!
Og naar vore Hjerter briste,
os i Døden Trøst og Fred!
Leve! leve selv de Døde!
Høit med mig istemme Hver!
Dem forladt hver jordisk Brøde,
intet Helved være der!

Chor:
Venlig Slum i Gravens Gjemme
efter fredsom Afskedsblund!
Herrens Røst i Dommens Stund,
være os en Faderstemme!


I:rahbek2001062307
T:Uskyld, vor Lyksalighed!
F:Uskyld, vor Lyksalighed!
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Uskyld, vor Lyksalighed!
du Naturens Førstefødte!
smiil du stedse til os ned!
stedse du vort Liv forsøde!
Dig ledsager Nøisomhed,
du gjør glade, du gjør rige;
ingentid du fra os vige,
o da veeg vor Lykke med.

Du ved Dagens første Smiil
os til lette Pligter kalder,
skjænker Mod og Kraft dertil,
at os intet møisomt falder.
Paa dit Vink om Aftenen
vi fra fuldendt Dagværk ile
til den velfortjente Hvile;
huld du smiler ned til den.

Ærlighed og Troskab gaae
ind og ud af vore Døre;
ingentid vi anke paa,
om en Ven til os de føre.
Fro modtage vi enhver,
som med Vennesind vil nyde
hvad med Vennesind vi byde,
og har dig og Glæden kjer.

Saa vort hele Liv ved dig,
Himlens Datter, fro hensvinder;
ligt den Bæk, som fredelig
igjennem Blomsterengen rinder.
Her i Uskylds Moderarm
skjøn er hver en Dag vi nyde,
skjøn som Roserne vi bryde,
fri for Kummer, fri for Harm.

Om end Himlen Mørkner sig,
om end stundom Vanheld møde,
Uskyld! blot et Smiil fra dig
kan os disse selv forsøde.
O du, vor Lyksalighed!
gjør os glade, gjør os rige!
Ingentid du fra os vige,
o da veeg vor Lykke med.


I:rahbek2001062308
T:Verden er som Man den tager
F:Verden er som Man den tager
U:Mel: Os den vise Syrach lærer
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".

Verden er som Man den tager,
det Man af Erfaring seer;
der, hvor Daaren modløs klager,
tit den Vise rolig leer.
Jordens meeste Vanheld er
ei en rynket Pande værd.

Mangen eier Millioner,
som er dog ei lykkelig;
mangen En, som bærer Kroner,
bytted hjerteglad med mig.
Jordens meste Lykke er
ei engang et Ønske værd.

Kjerlighed og Venskab ene
udgjør Livets sande Lyst;
disse tvende kun fortjene
Ønsker fra den Vises Bryst.
Intet, intet savner den,
som har Pige, som har Ven!

Tit nedsteeg du at oplive
vore muntre Vennelag:
Venskab! du vor Skytsaand blive
til vor allersidste Dag!
Blid du smile til Enhver,
som er dine Glæder værd!

