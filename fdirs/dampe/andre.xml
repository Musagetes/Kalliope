<?xml version="1.0" encoding="ISO-8859-1"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="dampe" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="dampe2001051301">
<head>
   <title>Amici</title>
   <toctitle>Amici</toctitle>
   <indextitle>Amici</indextitle>
   <firstline>Amici! Viisdomstimen slaaer for Eder</firstline>
   <notes>
      <note>Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
      <note>Forfatteren til denne vise er i ovennævnte bog blot angivet som 'Dampe'. Indtil andet er bevist, tilfalder visen derfor Dr. J. J. Dampe, som må siges, at være den mest kendte 'Dampe' i 1826.</note>
   </notes>
   <quality>korrektur1,kilde</quality>
   <keywords>drikkevise</keywords>
</head>
<body>
Amici! Viisdomstimen slaaer for Eder,
det er en Alvorstimes Klokkeslag.
Fra Jordens Tant jert Sind og Aand bortleder,
thi Bollen stiger frem i festligt Lag.

O ædle Venner af Philosophien !
jeg Viismænd rundt omkring ved Bordet seer.
Lad hvo der vil, kun søge Theorien,
Philosophia practica er her.

I lærde Mænd, som have valgt det Rette,
jert Lærdomsnavn, som Stjerner, glimre maa;
Thi vil man jer mod Andres Lære sætte,
mod eder Stoici er' bitte smaa.

Den doctus vir, som skjenker til os alle,
saa ædelmodig Mand, som kundskabsrig,
hvad enten han skal staae, hvad eller falde,
gier Andre samme Viisdoms Maal med sig.

Os alle Dyder kan vor Nectar lære,
for Tapperhed den største Priis os bør;
thi staae vi, da, som Mænd, vi staae med Ære,
og, falde vi, vi falde med Honneur.

I Taalmod vige vi for ingen bipes;
saa længe som vi staae, fro er vor Sjel.
Men naar vi sige maa: sta, pes ! sta, mi pes !
vi bære ogsaa denne Skjebne vel.

I Trofasthed særdeles dybt vi stikke,
vi Venner er', saalænge vi er til:
og vi er' til, saalænge som vi drikke;
thi uden Bacchus slukkes Livets Ild.

Vi, i at handle viist, har ei vor Lige;
den handler viist, som vil kun, hvad han kan:
og Andet skal ei Nogen om os sige,
vi vil kun fylde glasset til dets Rand.

I alle Dyder har vi ei vor Lige,
Enhver af os maa for en Cato gaae.
Ved at see reist paa Jord sligt Viisdoms Rige,
vi umanerligen hovere maae.

Naar vi ei skille U'er meer fra Es'er,
hjemvandre, tynget af vor Viisdoms Vægt,
da paa vor Hær af store Sokratesser
skal syndig Vægter see med dyb Respect.
</body>
</poem>

<poem id="dampe2001061301">
<head>
   <title>Grammatikalsk Drikkevise</title>
   <subtitle>Mel: Vil di være stærk og fri</subtitle>
   <toctitle>Grammatikalsk Drikkevise</toctitle>
   <indextitle>Grammatikalsk Drikkevise</indextitle>
   <firstline>Ædle Klubbens socii</firstline>
   <notes>
      <note>Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
      <note>Forfatteren til denne vise er i ovennævnte bog blot angivet som 'Dampe'. Indtil andet er bevist, tilfalder visen derfor Dr. J. J. Dampe, som må siges, at være den mest kendte 'Dampe' i 1826.</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Ædle Klubbens socii,
Ærede tilsammen!
som, for Tvang og Sorger fri,
drikke her med Gammen:
hør, hvad efter Pligt Man skal
Eder her berette,
som paa Eders Perial
først skal Kronen sætte!

Umethodisk, siges der
Nogle drikke skulle,
at de kun simpliciter
blive kunne fulde.
Eet er Fuldskabs lave Sti,
Andet lærdoms Rige;
lærde Folk ved Drikkeri
kun i lærdom stige.

Rette Grund og Viisdoms Steen
i at compotere,
Brødre! det va altid den,
godt at declinere.
Hvo, som ei kan sætte sig
i den rette Casus,
han fra Drik evindelig
holde bør sin nasus.

Os een Casus og eet Tal
over hver er givet;
Brødre! Tallet er Plural,
Casus Genitivet;
Kjønnets Casus Venskabs Tal:
Vivant de tilsammen!
Hvo dem eier, hver Plural,
skjænke os sit Amen!

Bli'r nu Nogen blandt os vaer,
at i dybe Tanker
mangen miser Singular
mellem os der spanker:
lindrer Saaret af det Savn
hos slig Singularis!
gjør ham ved et Vennefavn
til en brav Pluralis!

Hver, som med det dumme Fjæs
af Auctionator,
ved Bordenden skriger hæs,
som en Nomenclator,
hundred'
store Hansers Skaal,
som slet Ingen ynder;
for hans Casus og hans Skraal
pereat! begynder.

men blandt Casus, Brødre! er
Dativ af de rette.
Den, hvorved vi drikke her,
altid høit vi sætte.
Hver, som skjænker bort paa Stand
Pungs og Hjertes Vare,
gid han som en holden Mand,
eengang heden fare!

Fra Accusativ vor Haand
stedse skal bortvendes;
dog hvis af den slemme Aand
Fagter skulde kjendes,
Hvo fortænke os deri,
om, skjøndt uden Banden,
ud af Klubbens corpus vi
vil uddrive Fanden.

Vocativ paa dette Sted
bød jer Bacchus hylde.
Kaldets høie Vigtighed,
Eders Bryst opfylde!
Punschens Kraft hvo mindske vil,
Klubben ruinere,
slig en Ablativ, Broerlil!
bør vi lave mere?

Klinker, Brødre, bredfuldt Maal!
Skaal for Grammatikken!
Bort hver umethodisk Skaal!
Bort hver ulærd Drikken!
Falde, Hvo ei, støttet paa
Navnefald, vil svire!
Men en Declinator staae
opret klokken fire!
</body>
</poem>

<poem id="dampe2004101901">
<head>
   <title>Til en ung Pige</title>
   <subtitle>som i tre Aar utrættelig hver Uge samlede Aviser og andre Blade til mig, og sendte mig i Fængsel paa en Tid, da det var forbudt, at jeg maatte faae Aviser.</subtitle>
   <toctitle>Til en ung Pige</toctitle>
   <indextitle>Til en ung Pige</indextitle>
   <firstline>Dig fremmed var jeg, aldrig saae du mig</firstline>
   <notes>
      <note>Indtastet efter J. J. Dampe: <i>Fortælling om mit Fængsel i haardeste Grad i tyve Aar, og min Forviisning i syv Aar, Lidelser, mig tilføiede formedelst min Lære om Folkets Ret</i>, København, 1951, pp. 108-110.</note>
      <note>Bidrag fra Niels Brunse.</note>
   </notes>
   <quality>korrektur1,kilde,side</quality>
</head>
<body>
Dig fremmed var jeg, aldrig saae du mig,
Den Tanke kun var nok for dig,
At jeg i Smerter var, at jeg behøved Trøst,
Utrættet fulgte du dit Hjertes Røst.

Om alle Mennesker forlod mig end,
Om bort fra mig de alle vendte sig,
Al Lykke var ei tabt, endnu jeg havde den,
En ædel Pige har saa ofte tænkt paa mig.

Dyb Tanken er, o Pige! hos dig gjemt,
I trende Aar du har mig ikke glemt,
Dyb hviler Tanken og hos Kummers Søn,
Som Smerten tærer i hans Grav i Løn.

Vist i dit Hjerte er lyksalig Fred,
Og blide Drømme om dit Leiested,
En Tanke glad du stedse hos dig har,
Som gjør dig Himlen lys og Dagen klar.

Man Hundred kjende kan i hele Livets Tid,
Og kjender dem dog ei med al sin Flid,
Om dig jeg veed kun Eet, og Mere ei,
Din hele Sjæl fuldkommen kjender jeg.

Mit Blik i denne Grav sig lukke skal maaskee,
Og aldrig Solens Lys jeg meer skal see,
Da kommer Døden, hilset, som en Ven,
Den Raab fra mig har hørt, hvormed jeg kaldte den.

Da ei min Aand forlader Jorden her,
Før den har først hensvævet til dig nær,
Den, fri fra Baand, usynlig hos dig staaer,
Betragter nøie dig, før den til Stjernen gaaer.

Maaskee i fjerne Egn jeg ofte græmmes skal
Ved Mindet om udstanden Pinsels Qval,
Men da ved hver Erindring vil
Jeg glædes over det, at du var til.

I hine Lande hist, hvor Folkefrihed boer,
Der min udstandne Lidelse jeg troer
Hvert Hjerte dele vil, og Taarer snige sig
Ad deres Kind derved, og de lovprise dig.

Der skal jeg til en Malerkunstner gaae,
Af dig et Billed ønsker jeg at faae,
Din Handling jeg ham kun fortælle kan,
Da efter det alene maler han.

Eet Billed maler han og eet endnu,
Det kommer hid, og deri seer Enhver
Din Sjæl. Det er dig ligt. Det selv betragter du,
Og derved rødmer, at saa skjøn du er.
</body>
</poem>

<poem id="dampe2004101902">
<head>
   <title>Qvad</title>
   <subtitle>af den Pinte efter Pinslerne.</subtitle>
   <toctitle>Qvad</toctitle>
   <indextitle>Qvad</indextitle>
   <firstline>Saa har I dybt i Afgrund frygtelig</firstline>
   <notes>
      <note>Indtastet fra J. J. Dampe: <i>Fortælling om mit Fængsel i haardeste Grad i tyve Aar, og min Forviisning i syv Aar, Lidelser, mig tilføiede formedelst min Lære om Folkets Ret</i>, København, 1951, pp. 271-274.</note>
      <note>Bidrag fra Niels Brunse.</note>
   </notes>
   <quality>korrektur1,kilde,side</quality>
</head>
<body>
Saa har I dybt i Afgrund frygtelig
Mig holdt, har haanet mig, har traadt paa mig,
Mig pint, saa Sjæl fra Legem,
Det syntes, maatte pines ud,
Og nedstødt blev jeg allernederst
Blandt Mennesker paa eders Bud.

Blandt meest Foragtede jeg fik et Sted,
Nedsænkt i Smerte og Elendighed.
I Niddinger! Tyranner!
I Undertrykkere, som staae
Mod Folket, værd de største Straffe!
Imod mig har I handlet saa.

Alt har I gjort, som kunde føre hid
Min Undergang, ja! Alt med største Flid.
Ei Noget, som fortæred
Mit Væsen, har I sparet paa.
Alt har I gjort, hvorved min Livskraft
Den kunde knuses og forgaae.

Jeg var for stærk, Triumph! jeg var for stærk.
I, Dygtige i langsomt Morderværk!
I Mordere! I Bødler!
I Pinere af Mennesker!
Dolkmorderen er ei saa grusom,
Triumph! jeg var for stærk for Jer.

Gaaer jeg tilbage for Jer? viger jeg?
Mig bøier? giver efter for Jer? Nei. -
Ah! dog for eders Fødder
Jeg ydmyg Bøn har forebragt,
Bønfaldet har jeg eder, eder,
I, som jeg skued med Foragt!

Min Sjæl ophøiet over eder har
Sig følt i Afgrund, hvor jeg nedstødt var.
Men dog jeg eder bønfaldt,
Skjøndt eders Aasyn mig indgød
Meer Væmmelse, end giftig Slange,
End Gab af Tiger blodig rød.

Jeg bønfaldt. Var hos Jer Barmhjertighed?
Barmhjertighed hos eder ei fandt Sted.
Den skal Jer ikke skjænkes.
Nationer! det I mærke paa!
Barmhjertighed de ei bør finde;
Hvo ei den har, skal ei den faae.

O, I, som paa Skafotter Livet lod!
Om Hævnen, Hævnen raaber eders Blod.
O, I, som fængslet sukke!
Som Formand staaer jeg mellem Jer.
O Fortrin sørgeligt ved Skæbnen!
Jeg forrest blandt de Pinte er.

Jeg bad, jeg bønfaldt om at frelses fra
Den Plads. Omsonst. Nu vel! saa lad mig da
Indtage Plads, mig anvist!
Ei gives skal af Sandhed, Ret
Det Mindste bort, der ei skal gives
Det allermindste bort af det.

Ei tage I een Villie, som jeg har,
Beslutning, Tanke, Forsæt, hvilken var
I Sjælen, ei den mindste.
Alt Ondt, som paa mit hoved faldt,
Alt muligst Ondt, I paa mig vælted,
Omsonst, forgjæves er det Alt.

Jeg skal paa Kampplads til en ligesaa
Stærk, uformindsket Strid mod eder staae,
Som om jeg havde tilbragt
Al denne Række Aar af Qval
I muntert Liv, og tit i Glæder
Ved Gilder og i Dansesal.

Et saadant Bryst jeg vender mod Jer hen,
Som Klippen, Havet stormer imod den,
Kan ei det Mindste fra den tage. -
Ah, denne Kamp svær denne var;
Hvor mange Kampe er der seete,
Der svær, som denne, været har?

Men nu er Kampen stridt. Hvad kommer nu?
Nu, Time længe paakaldt! kommer du,
Til Held for Jordens Slægter,
Ved dig Forløsning bliver bragt
De Undertrykte, som med Sukken
Har baaret Aaget paa dem lagt.

Du kommer, ja! du kommer, skjønne Tid!
Endnu en Kamp, endnu en mægtig Strid.
Min Aand, midt under denne,
Fra Jorden bort skal svinge sig,
Mens Friheds høie Jubelhymner
Jeg hører lyde rundt om mig.

Naar Hjertet nærmer sig det sidste Slag,
Det lyde skal: i Verdens store Sag
Er vunden Seier, Seier.
Det Ord min Sjæl oplive skal.
Den Tanke skal med Sjælen flyve
Paa Flugten op mod Stjernesal.
</body>
</poem>

</workbody>
</kalliopework>
