CVS-TIMESTAMP: $Date$
STATUS:complete
VQ:korrektur1
VN:Stavemåde og tegnsætning følger samvittighedsfuldt originaludgaven, kun åbenbare fejl er rettet og i alle tilfælde med originalens ordlyd anmærket i digtnoten, så læseren selv kan vurdere rigtigheden af en foreslået konjektur.
VP:1805I-p1.jpg%Titelbladet til første del af <i>Poetiske Skrifter</i> (1805).<br>,,Adam Oehlenschlägers / Poetiske Skrifter. // Første Deel. // Kiøbenhavn, 1805. / Forlagt af Hofboghandler J. H. Schubothe; / trykt hos Andreas Seidelin.''
VP:1805II-p1.jpg%Titelbladet til anden del af <i>Poetiske Skrifter</i> (1805).<br>,,Adam Oehlenschlägers / Poetiske Skrifter. // Anden Deel. // Kiøbenhavn, 1805. / Forlagt af Hofboghandler J. H. Schubothe; / trykt hos Andreas Seidelin.''
VN:<I>Aladdin</I> er bidraget af Sven Sørensen.

H1:Første Deel

I:oehlen2002101001
T:Til Danmarks Frederik
F:Stolt blomstred Danmarks Land fra Arilds Tid
N:Teksten følger <I>Poetiske Skrifter</I> (1805), I, side iii-xii.

Stolt blomstred Danmarks Land fra Arilds Tid,
Til Syden lød dets dierve Krigerhæder;
Dets Kæmper reiste sig til mandig Strid,
Naar Kongen bød til Valhals raske Glæder;
Og dobbelt elskovsfuld sin Arm, saa hvid,
Om stærken Beilers blodbestænkte Klæder
Den hulde Jomfru slyngte sødt og smilte,
Naar hiem i Elskovs Favn han atter ilte.

Men ikke blot med Skiold og Stang og Sværd
Gik Leirekongens seiervante Svende,
En elsket Skiald var ham bestandig nær,
Med Ild i Barm, Guldharpen kiekt i Hænde;
Og i den drabelige Heltefærd
Han lod sin Ild i Alles Hierter brænde.
Da funkled Øiet med en større Lue,
Da Skioldet klang, da maatte Fienden grue.

Og naar den store Stund var svundet hen,
Hvor Thor med Vellyst saae sin Yndling vinde,
Var Heltens Idræt dog ey svundet end,
Den evig stod, den kunde ey forsvinde;
Thi Skialden op den leve lod igien,
I et for Efterslægten helligt Minde.
Naar længst hensmulnet var de hvide Bene,
Stod Runen paa de stolte Bautastene.

Og Harpen var den rene Efterklang
Af alt hvad Stort der skedte rundt, saa vide;
Den raske Sanger høit i Hallen sang
For Kæmpen, naar ham lysted ey at stride;
Da qvad han altid ey om Sværdets Klang,
Men om den vene Møe, den Elskovsblide!
Om Gubbens Viisdom, Qvindens milde Sæder,
Om Dannerkierlighed og Venskabsglæder.

End blomstrer Danmarks skovindkrandste Strand,
Den faste Borg endnu med Tryghed kneiser,
End kruser kierligt sig det sølvblaa Vand,
Naar danske Søgut røden Vimpel heiser;
Og rede staaer den gode danske Mand;
Med Sværd i Haand han sig fra Arnen reiser,
Og venter trygt paa den, som fræk tør vove,
At kaste fiendtligt Blus i Herthas Skove.

Thi Danmarks <I>Frederik</I>, skiønt rig paa Fred,
Sig føler nordisk Drot, som Folkets Hyrde;
Først sildig han ved Elskovs Arnested
Aflæsser Dagens tunge, svare Byrde;
Vee da den Niding! som med lumske Fied
Sig nærmer, dyrekiøbte Roe at myrde;
Da blusser Blod af Skiold paa Heltens Kinder,
Og Fienden styrter hen med Hyl og svinder.

O <I>Du!</I> som føler Danmarks gamle Værd,
Som atter opvakt har dens Kæmpehære,
Som bød enhver af <I>Dine</I> Mænd, et Sværd
Til mandigt Forsvar ved sit Lend at bære,
<I>Dig</I> skulde Bragis Søn ey vorde kier,
Som lever ene for sit Danmarks Ære?
Nei, <I>Fredrik!</I> under <I>Dine</I> Vingers Skygge
Kan Harpens Sønner tye, og hvile trygge.

En nysudsprungen Blomstergreen sig hen,
Forvoven, om <I>Din</I> Hellebarde slynger;
Men <I>Du</I> vil ikke vredes over den,
Fordi til <I>Dig</I> den sig med Tillid klynger.
Uskiærmet kan den ey bestaae; thi hen
I Støv sig, uden Læe, dens Bæger tynger.
Lad da med store Krands den sig forbinde,
Og ydmygt sig i <I>Dine</I> Laurbær vinde!


I:oehlen2002101101a
T:Fortale
TYPE:prosa
N:Teksten følger <I>Poetiske Skrifter</I> (1805), I, side xiii-xxiv.

Flere Venner, for hvilke Forfatteren havde læst disse Digte, gave ham det Raad, at han i en Fortale skulde giøre sin Mening over eet eller andet mere forstaaelig, give den rette Synspunkt at see dette eller hiint fra, o. s. v.,<footnote>o. s. v.,] o. s. v ,</footnote> saaledes som han undertiden mundtlig havde giort det før for<footnote>før for] for for</footnote> dem. Men i en Fortale troer han det ikke passende. Disse Samlinger ere <I>Digte</I>, og skal ikke indblandes med <I>Reflexioner</I>. Ethvert nogenlunde dannet Blik glæder sig ved at finde hver Ting reen for sig; og en saadan Fortale vilde nødvendig udsvulme til en vidtløftig Afhandling. At bringe sine Ideer i det Rene om Kunsten og dens Væsen, maa være af Vigtighed for ethvert udviklet Menneske, som i den høiere Betydning vil fortiene dette Navn, meget mere for en Kunstner. At forelægge sine Landsmænd Resultaterne af sine Bestræbelser i saa Henseende, var en Længsel, Forfatteren i Vinter havde ønsket at tilfredsstille, men som af tilfældige Omstændigheder blev forhindret; at det imidlertid om nogen Tid, enten mundtligt eller skriftligt, skal skee, forsikkres herved. Man vil derfor her undskylde nøiere, detaillert Udvikling over det, som dog egentlig for det dannede, kunstmodne Menneske ikke vel kunde udvikles tydeligere, end i Digtene selv. Nogle faae Anmærkninger maa imidlertid tiene til en Indledning for disse tvende Bind. - Ganske at kunne tabe sig i sit Objekt og fremstille det sandt, tydeligt og betydningsfuldt, uden uvedkommende Indblanding, er udentvivl det, som characteriserer den virkelige Kunstner. Virkende Phantasie forener sig her, paa en forunderlig Maade, søsterlig med den koldeste Abstractionsevne. Fundamentet for den sande Kunst er derfor Harmonien og Ligevægten af Sielekræfterne; mangler en Kunstner denne, kan han vel vise Talent, men bliver altid <I>manereret</I> og <I>eensidig</I>; det kan aldrig længer blive den hele Verden, der bevæger sig i hans Værk, men kun enkelte Dele; og selv disse kun bornert betragtede, da han mangler den Circumspection, der seer dem, som Lemmer af det Hele. - Giennemtrængt af en levende Følelse herom, har Forf., som man vil see, stræbt at behandle ganske forskiellige Gienstande, og dersom det ikke overalt er lykkedes med Held, maa man ikke tilskrive det Mangel paa Interesse og Kierlighed derfor, men mere Mangel paa Evne, eller Øvelse deri. Han har indseet hvor nødvendig en vis Oeconomie er for den sande Digter, saa at ikke alting styrter ud i ungdommelig Uorden af Phantasiens Overflødigheds-Horn, men at Blomsterne blive ordnede med Kunstnerbesindighed, og med Gratie bundne til hensigtsmæssige Krandse. Derfor vil man i det første Stykke: <I>Freyas Altar</I>, hvori han blot har søgt at muntre Sindet med et overgivent Spil, (saaledes, som det kunde yttre sig giennem vor dagligdagse Nutid) ligesaalidt finde stærke Caracterer, sand Alvor, eller store Begivenheder, som man i et ganske modsat Digt, (Jesus) vil finde Spor af sangvinisk Spøg eller Munterhed; nogle comiske Personer og et Par Forelskede løbe hele Stykket igiennem, med tilsyneladende Uvilkaarlighed, omkring en gammel Steen i en Skov, og naar man har læst Digtet ud, vil man dog see, at de ikke vel, efter Forfatterens Plan, kunde løbe anderledes. Som den lettest fordøielige Spise har han ladet det begynde Samlingen, uden derfor at frygte, det skulde afskrække Fleerheden af hans Læsere fra at gaae videre. Thi han kan umulig forestille sig Smagen i det Hele taget, som paa enkelte Tunger, hvor ingen Ret smager, uden den først er blandet med et Par Knivsodder <I>Kiøkkensalt</I>, og for hvilke altsaa enhver uskyldig Frugt maa være en flau Spise, inden den har overstaaet <I>Æddikegiæringen</I>. Meget mindre kunde han tænke sig de Kunsterfarne, som Patienter, der, ærgerlige over alt <I>Bevinget</I>, slaaer efter enhver Sangfugl med Fordommens Fluesmække, i den Tanke at kunne dræbe den, fordi de kan dræbe - Fluer.
    Om de <I>lyriske Digte</I> og <I>Langelands-Reisen</I> veed Forf. intet videre at sige, end hvad der alt i Digtene selv er sagt. Hvad derimod det nysnævnte <I>religiøse Digt</I> angaaer, som slutter første Deel, troer han det nødvendigt at tale et Par Ord. Ikke som om han for den nærværende Frivolitets Domstol vilde giøre en Undskyldning, fordi han havde behandlet dette hellige Æmne. Denne sørgelige Indifferentismus, hvori Menneskene, blot med det sløve Øie hæftet paa den daglige Nødtørft, forskandser sig med den endelige Forstands malmløse Floskler, som man forskandser Lastdyret med <I>Øreklapper</I>, at de jo ikke skulle skotte til Siden, og forstyrres af alle de Særsyn, som rundt omringe dem, og vækker Ideer om det Evige, Trang til Religion - denne sørgelige Indifferentismus fortiener vel inderlig Medlidenhed, men kan aldrig giøre Fordring paa Agtelse. For de Menneskers Skyld derimod, som ere besielede af en god Villie, og begavede med et fromt, til Religion trængende Gemyt, uden derfor maaskee just af dette Digt at ville uddrage den rette Mening, maa han anmærke, at de vilde fare saare vild, hvis de troede det her havde været hans Hensigt, at reducere Christus til en Mythus af den aarlige Natur, da han tvertimod bestandig har søgt at vise Naturen, som en aarlig gientaget Mythus af denne guddommelige Forløser. Denne Mythus vilde i ingen Henseende have nogen Betydning, dersom han ikke troede paa det hellige Culminations-Punkts Guddommelighed i selve Historien. Det bliver derfor nødvendigt, det hele Digt igiennem, at have Christus i Tiden, i Naturen og i Hiertet, for Øine paa eengang, da de uafladeligen, meer eller mindre, blande sig mellem hverandre giennem det hele Digt.
    At <I>Vaulundur</I> og <I>Aladdin</I> giennem deres individuelle Billeder skulle fremstille store Situationer af Livets og Naturens forunderlige Gang, vil et opmærksomt Øie vel ogsaa letteligen kunne mærke. Til Grund for den Første ligger et lidet dunkelt Fragment i Sæmunds Edda, for den anden et Eventyr i Tusind og een Nat. Bestræbelsen efter at give disse Digte en ganske forskiellig Colorit, haabes ogsaa at være kiendelig; saa at de nordiske Figurer bevæge sig langsomt og alvorligt med deres brede Skygger, medens alting broget, med hyppige Lyspartier, tumler sig i Aladdin, i det østlige Solskin, hvis Varme udklækker saa mangfoldige Productioner. Der vil udentvivl findes Dem, som bebreide Forf., at han ofte i dette Digt har syndet imod det saakaldte <I>Kostume</I>. Han lader nemlig Asiaterne sige <I>I</I> til hverandre istedet for <I>Du</I>, de comiske Scener (mellem Aladdin og hans Moder f. Ex.) ere, som de kunde være gangne for sig i Kiøbenhavn; han har indblandet adskillige franske, latinske Ord o.s.v. Disse maa han svare, at det er giort med vel beraad Hu og godt Overlæg; og det af tvende Grunde. Først: fordi hvad han egentlig <I>vilde</I>, var poetisk at udhæve og udmale det <I>gamle Billed</I>, som det laae for ham i <I>Tusind og een Nat</I>. Dette var Themaet til hans Musik, Texten til hans Prædiken, hvilken han vel kunde gaae ud fra, udvide og forklare, men ikke ganske forlade og give en anden Karakteer. For det Andet var det ikke hans Hensigt, at give et statistisk troe Billed af Statsforfatningen, og Tonen i Persien, men at skrive et <I>Digt</I>, som ikke brød sig om Østen af anden Grund, end fordi den var <I>østlig</I>, det vil sige: fuld af Munterhed, Ild, Lidenskab, Phantasie og Religion. Alt hvad der altsaa, som Orientalsk, havde i hans Øine <I>poetisk</I> Værdie, har han stræbt at beholde. Adskilligt, som han ret godt vidste var anderledes, har han dog brugt, fordi det giorde godt i hans Arbeide, og fordi han, i et Digt, syntes at maatte være glad ved at kunne tuske en prosaisk Sandhed bort, for en poetisk Skiønhed. Af <I>Olearii</I>, <I>Mandelslos</I> og Fleres Reiser, kan man faae et Begreb om Levemaaden, Klædedragten og Regieringsformen i Østerland; af <I>Lokmans</I>, <I>Sadis</I>, <I>Ferdusis</I> og Fleres Værker, et Begreb om deres Poesie og Philosophie; af <I>Muhameds</I> Alkoran, om deres Religion; men hvordan en Moder converserer sin Søn, har Forfatteren aldrig hørt uden i Danmark, kunde altsaa ikke udtrykke det anderledes. Stykket har overalt i saa Henseende den Feil, at det er skrevet paa Dansk, da Scenen dog unægtelig foregaaer i Persien. Alle de andre Feil mod Kustumet, i saa Henseende, maa altsaa udledes som Conseqventser af denne primitive. Saaledes findes der vist i det persiske Sprog, i daglig Omgangstale, mange Ord, som blive comiske, eller humoristisk-udtryksfulde, fordi de ere fremmede - <I>chinesiske</I>, for Exempel; men da nu Persisk og Chinesisk hverken er, eller her kunde være Forfatterens Sag, saa har han istedet for persiske brugt danske, istedet for chinesiske, <I>franske</I> Ord; o. s. v. - Meer behøves der vel ikke at tales om denne Feil, som visselig de Forstandige vil indsee ingen Feil at være, men en Digter-Nødvendighed, som Shakespeare altid saa frit og mesterligen brugte, og som man saa enfoldigt har bebreidet ham.
    Hvad <I>Sproget</I> i disse Digte angaaer, haaber Forf. ikke heller Nogen vil tykkes ilde om at han paa sine Steder heller har beholdt et kraftigt Udtryk, en passende Vending, end opofret begge, for en correct Scansion. Enhver, som er trængt ind i et af de levende Sprogs Genius, veed, at Versets Fuldkommenhed i et Saadant ikke bestaaer i Stavelsernes Qvantitet, men i de velklingende Rimlinier og deres Strophe-Forbindelser. Det vilde være umuligt at skrive et Digt (forudsat at det skulde være iderigt og begeistret) uden at støde mod denne saakaldte Correcthed. Det maatte da enten blive mavert Pedanterie, eller barnagtig Rangleklang. Ja denne Correcthed vilde egentlig blive en sand Ucorrekthed, thi correct kan dog vel en Digters Udtryk ikke kaldes, uden naar det med Sikkerhed og Reenhed bevæger sig i sit Sprogs Natur, hvilket denne <I>plastiske Marmor-Prosodie</i> ikke giør<footnote>giør] er</footnote>, saalidet som de Gamles Digte bevægede sig vexlende og svævende med den romantiske ahnelsesfulde <I>Farveglands</I>, eller forsvandt med det <I>musikalske Rim</I>. Hvad derimod <I>de metriske Stykker</I> angaaer, har Forf. naturligviis holdt sig saa nøie til hiint, som det stod i hans Magt, da det skulde være Efterligninger deraf. Man bebreide ham ikke, at han med ovenstaaende Troesbekiendelse om sit Sprog, dog har skrevet metriske Digte, man kalde det ikke Inconseqvenz. Enhver Kunstner maa det fornøie, meer eller mindre, at kunne tvinge det haarde, ubeqvemme Stof til at føie sig efter hans Villie, til at danne sig efter hans Idee; Sproget, saavelsom Digteren, vinder ved at bevæge sig i alle Former. Ligesaamegen Vished Forf. har om at vort Sprog hidindtil kun lidet er dyrket og uddannet, ligesaa vis er han ogsaa paa, at det kan blive det, saavel som det Tydske. At ogsaa han har bidraget sin Skierv hertil, smigrer han sig med at den Kunstforstandige vil indsee, og paa Grund heraf menneskelig tilgive ham sine Mangler og Feil.
    Dette maa nu være nok. Dersom man forresten finder at disse Samlinger indeholde noget <I>oprindeligt Eget, Forfatteren selv tilhørende</I>, vil det glæde ham. I enhver Kunst-Periode, hvor den ene Kunstner træder i den Andens Fodspor, er det ligesaa naturligt, at det Foregaaende maa have virket paa ham og at det reflecterer sig fra ham, som at han, hvis han er en virkelig Kunstner, amalgamerer det Givne med sin egen Individualitet, og paa denne Maade frembringer noget hidtil Useet. Da man spurgte Maleren <I>Ludvig Carracci</I> hvilken Maler han satte meest Priis paa? sagde han: Den, som forstaaer at giøre sig det Bedste egent af de Bedste. Det samme kunde man vel sige om enhver Kunstner, naar han tillægger det og forener det med sin egen Aabenbaring.


H1:Freyas Altar. Et Syngespil

I:oehlen2002102201
T:Personerne
TYPE:prosa
N:Teksten følger <I>Poetiske Skrifter</I> (1805), I, side 2.
#opstillingen "<I>Henrik, Lars,</i> og <I>to andre</I>, Tienere hos Bilbo." skal forbedres.
Oberst <I>Hielm</I>.
<I>Clausine</I>, hans Datter.
<I>Beate</I>, hendes Kammerpige.
Herr von <I>Bilbo</I>, en gammel Adelsmand.
<I>Guilielmo</I>, Improvisator og Guitarspiller.
<I>Skoleholderen.</I>
<I>Jakob</I>, en Bondekarl.
<I>En Gartner</I>.
<I>Henrik, Lars,</i> og <I>to andre</I>, Tienere hos Bilbo.
<I>Kaspar</I>, Oberstens Tiener.
Chor af Skolebørn og Bønderfolk.

---

H3:Første Akt
 
I:oehlen2002102202
T:En Lund;
TOC:En Lund
TYPE:prosa
N:Teksten følger <I>Poetiske Skrifter</I> (1805), I, side 3-13.

<i>i Midten et stort fiirkantet Altar af mosbegroede Kampestene.</i>

<center><sc>Guilielmo</sc></center>
<center><small><I>kommer ind med Tornister paa Ryggen og Guitarre i Haanden.</I></small></center>

Her er kiøligt og godt! Her kan jeg hvile mig lidt. En deilig Bøgelund. Den nordiske Genius hvisler i Bladene og fortæller gamle Eventyr. Hvad seer jeg! Et ærværdigt Offersted. Har Skiebnen samlet saa mange kiere Ting paa eet Sted, for at faae mig til at glemme Italien? Jeg vil sætte mig lidt paa denne gamle Steen. - Hvor sødt den grønne Hvælving slutter sig heromkring, hvor fortroelig! Ret et Altar for Kierligheden. <small><I>Tager sin Tornister af og sætter den ved sin Fod</I></small> Hvad er det som rangler? Min Meisel! Et Minde om min Billedhugger-Duelighed. Ja, var det ikke lykkedes Hyperboræeren bedre at blive Improvisator<footnote>Improvisator] Inprovisator</footnote> end Billedhugger, saa havde jeg kun slet været i Italien. <small><I>Tager Meiselen frem og betragter den</I></small> Kan jeg imidlertid ikke blive Billedhugger, saa kan jeg blive Steenhugger, det er dog altid noget, og føder sin Mand bedre. Freya! Jeg vil udhugge dit Navn i denne gamle Steen, som sikkert skylder din Guddom sin Tilværelse, og naar jeg har giort det, saa vil jeg bortkaste min Meisel.
                                                                            <small><I>Synger og hugger.</I></small>

I Kierligheds Lund
    Hugger jeg her, o du Elsktes Gudinde!
    I trofaste Grund
    Dit hellige Navn; det skal Blomster omvinde. -
    Guldlokkede Freya, salig og skiøn!
    Her hilser dig atter din Søn.

En grusom Møe
    Saared hans Hierte,
    Foragted hans kierlige Smerte,
    Da stormed han vild over Hav, over Søe,
    For at glemme sin Møe
    Eller døe.

Ak Guitarren stemmes og bliver forstemt,
    Men Pigen, man elsker, blier aldrig glemt. -
    Ei Europas Riger
    Selv ey Italiens blussende Piger
    Bragte den Længsel til at døe,
    Der var tændt af en nordisk smægtende Møe.

O Elskovs Gudinde!
    Beskyt din Søn, lad ham atter finde
    Sit Hiertes Veninde.
    Bøy hendes Barm til Elskovs Lyst,
    Bøy hendes Øre til Guitarrens Tone;
    Da skal han her med sin Møe ved sit Bryst
    Dit Altar med Roser bekrone.

Der staaer det! F.R.E.Y.A. Nu lidt Jord i Udhugningen at det kan see brav gammelt ud. - Dette Muld mine gode Bogstaver skal sætte Eder en atten, nitten hundrede Aar tilbage i Tiden. See saa! hvor ærværdigt det ikke staaer der. Og nu Meiselen bort. <small><I>Kaster den</I></small> Dette Navn var dit skiønneste Værk, og det er en herlig Ting naar en Kunstner forstaaer den Kunst, at holde op i Tide.

<center><sc>Beate</sc></center>
<center><small><i>kommer med en stor Papirsæske under Armen.</i></small></center>

<center><sc>Guilielmo.</sc></center>
    Hvad er det? En Pige! En smuk Pige!

<center><sc>Beate.</sc></center>
    Hvilken underlig Fyr er ikke det! Hvor besynderlig han seer ud.

<center><sc>Guilielmo.</sc></center>
    God Middag, mit smukke Barn!

<center><sc>Beate.</sc></center>
    Tienerinde! <small><i>Vil gaae</i></small>

<center><sc>Guilielmo.</sc></center>
    Aa - tillad at jeg opholder Dem et Øjeblik. Da jeg nylig er kommen i Erfarenhed om at dette er Kierlighedens Lund, og da jeg seer Dem gaae her igiennem saa ganske huusvandt, saa risikerer jeg intet ved at antage Dem for hendes Sendebud! Hendes lille Nymphe.

<center><sc>Beate</sc> <small><i>lidt stødt.</I></small></center>
    De tager Feil, min Herre! Jeg er ingen Nymphe.

<center><sc>Guilielmo.</sc></center>
    Freya <I>selv</I> altsaa? Desbedre. Hil være Dig skiønne Freya! <small><i>Vil omfavne hende</i></small>

<center><sc>Beate.</sc></center>
    Jeg er heller ikke Freya. <small><I>Vikler sig løs</I></small>

<center><sc>Guilielmo.</sc></center>
    Heller ikke Freya? Ih men hvem er du da? Ah! nu kommer jeg paa Spor. Disse sorte Haar og brune Øine vidne heller ikke om nogen nordisk Guddom. Udentvivl er du Venus selv, eller en Charite, eller Najade, som har forvildet sig i disse nordlige Enemærker.

<center><sc>Beate.</sc></center>
    Forvildet mig? Nei jeg har saamæn slet ikke forvildet mig. Denne Skov tilhører Hr. Oberst Hielm, min Frøkens Fader, og jeg kommer fra næste Kiøbsted, med Stads, som han vil forære hende paa hendes Fødselsdag i Morgen.

<center><sc>Guilielmo.</sc></center>
    Ih det træffer sig jo excellent; det er jo der jeg skal op og spille og synge.

<center><sc>Beate</sc> <small><i>neier.</I></small></center>
    Guitarrespilleren Herr Guilielmo, altsaa!

<center><sc>Guilielmo.</sc></center>
    Der tre Aar har opholdt sig i Italien, for at lære at spille og synge for smukke Piger, og som til den Ende nu drager hele det musikalske Sielland igiennem, for at enflamere det, ved sit Talent.

<center><sc>Beate.</sc></center>
    Enflamere Sielland? Gud bevares!

<center><sc>Guilielmo.</sc></center>
    Nu, nu! Jeg mener det ikke saa slemt, du lille Eucharis hos den mig endnu ubekiendte Kalypso.

<center><sc>Beate.</sc></center>
    Min Herre! jeg forstaaer ikke Italiensk.

<center><sc>Guilielmo.</sc></center>
    Mit Barn du forstaaer et Sprog, som man har lagt sig efter allevegne, og meest i Italien.

<center><sc>Beate.</sc></center>
    Er det Kragemaalet.

<center><sc>Guilielmo.</sc></center>
    Ja, mit Barn. Kragemaalet med Øinene.

<center><sc>Beate.</sc></center>
    Nu maa jeg rigtig gaae.

<center><sc>Guilielmo.</sc></center>
    Bie dog og viis først en stakkels forvildet Italiener paa rette Vei. Gaaer jeg den Vei op til Baron Rosenskiolds?

<center><sc>Beate.</sc></center>
    Skal De derop og synge?

<center><sc>Guilielmo.</sc></center>
    Nei, jeg skal op og spise til Middag hos ham, fordi jeg giorde hans Bekiendtskab sidst, ved at synge lidt for hans smukke Kone.

<center><sc>Beate.</sc></center>
    For hans smukke Kone?

<center><sc>Guilielmo.</sc></center>
    Ja. Jeg synger aldrig uden for smukke Folk, og saa maa det endda være Fruentimmer til. Et Par Rynker og et gustent Ansigt faaer mig strax til at hyle som en Porthund. Det er en Naturfeil jeg har, kiere Beate!

<center><sc>Beate.</sc></center>
    Jeg har ikke længer Tid at bie. Vil De følge mig hen til Bakken, saa skal jeg vise Dem hvad Vei De i Morgen gaaer til Oberstens.

<center><sc>Guilielmo.</sc></center>
    Jeg følger Dig lige hiem.

<center><sc>Beate.</sc></center>
    Nei, kun til Bakken.

<center><sc>Guilielmo.</sc></center>
    Nu vel da. Men - førend vi kommer ud af denne svale Eensomhed &mdash;: Kiere Pige! du har et Par Rosenlæber, som besidder en forfærdelig Attractionskraft. Hvad hedder Du?

<center><sc>Beate.</sc></center>
    Beate!

<center><sc>Guilielmo.</sc></center>
    Beate! Et meget lykkeligt Navn.
        Smukke Beate et Kys mig giv.

<center><sc>Beate.</sc></center>
        Hvor kan De dog sligt begiere.

<center><sc>Guilielmo</sc> <small><i>favner hende</I></small></center>
        O hvor du har et smekkert liv.

<center><sc>Beate.</sc></center>
        Herr Spillemand lad mig være.

<center><sc>Guilielmo.</sc></center>
            Hvilken Arm!

<center><sc>Beate.</sc></center>
            Gaae Deres Vei!

<center><sc>Guilielmo.</sc></center>
            Hvilken Barm!

<center><sc>Beate.</sc></center>
            Slip siger jeg!

<center><sc>Guilielmo</sc> <small><i>kysser hende</I></small></center>
        Herligt smager i Elskovs Lund
        Et Kys paa en blussende Rosenmund.

<center><sc>Beate</sc> <small><i>tørrer Munden</I></small></center>
        Hæsligt smager paa Alfarvey
        Et Kys som kun tages, men gives ey.

<center><sc>Guilielmo.</sc></center>
    O det vilde ikke smagt halv saa sødt, om du havde givet mig det <I>ganske</I> frivillig. See saa nu gaaer vi da, og i Aften kommer jeg og synger en smuk Serenade uden for dine Vinduer.

<center><sc>Beate.</sc></center>
    Det skal De smukt lade være. Det er ikke Brug her til Lands.

<center><sc>Guilielmo.</sc></center>
    Hvad der ikke er, kan blive. Det er Brug i Italien, og i Musikken maa I Siellandsfarere smukt lade Eder sige af os Italienere.
                                                                            <small><I>De gaae.</I></small>

<center><sc>Skoleholderen</sc> <small><I>kommer med en Flok</I></small> <sc>Skolebørn</sc> <small><i>og et Birkeriis i Haanden.</i></small></center>

<center><sc>Skoleholderen.</sc></center>
    Forstyrrer mig ikke i mine Betragtninger ved Eders Sniksnak, forstyrrer Eder ikke selv, Børn! Bærer Eder ad som gamle Folk, der have staaet til Confirmation, og ryster Børnene ud af Ærmerne. Choret, som har mig til Forfatter, og som skylder den naadige Frøkens Geburtsdags Celeberation sin Tilværelse er endnu ikke rigtig indstuderet. I have Gehørets Mangel, og røber ikke de musikaliske Indsigters Forraad. Imidlertid skal det dog nok gaae, haaber jeg; thi den gode Villie er dog i alle skiønne Kunster det Fornemste. - Men hvad seer jeg! Her er jo en Plads i Lunden, hvis Beqvemmelighed er endnu større, til Festens Holdelse, end den vi nylig vare paa. Besynderligt!  Remarcabelt! Her har jeg aldrig været før, i dette Liv. Hvad seer jeg? En Steen. En stor Steen med et Navn paa. <small><I>Sætter Briller paa Næsen og læser snøvlende.</I></small> F.R.E.Y.A. Heureka, Børn! Veed I hvad Børn? Dette er et gammelt Altar, som <I>jeg</I> har opdaget. I seer selv allesammen, at jeg har opdaget det.

<center><sc>Børnene</sc> <small><i>raabe</I></small></center>
    Ja det see vi allesammen.

<center><sc>Skoleholderen.</sc></center>
   Derved vil Hosernes Grønhed opnaaes, hos den naadige Herre. Han er en stor Ven af gamle antiqvitetiske Oldsager, og søger næsten altid forgieves. - Folder nu Eders Hænder smukt, Børn! saa skal Eders Kundskabers Formerelse udvides, ved Forkyndelsen om denne Steen, og dens Hensigt. <small><i>Børnene folde Hænderne</I></small> Seer I nu vel, Børnlille! I gamle Dage - Hm - I Christian den Siettes Tid - hm - og før, Børn, før! - Før den Oldenborgiske Stammes Tid - var her - i Norden - efter den Tids brugelig Maade - og Overtroe - en Gudinde, som - hm - Ja! - He - Det sømmer sig nok ikke, at jeg siger Eder det Børn. Thi, I er Børn, Børn! - Og - æ - med Børn maa man ikke tale om saadanne Ting ..... Altsaa, Børn - hm - vil vi bie, til I blive <I>Store</I>, Børn! Forstaaer I mig, Børn?

<center><sc>Børnene</sc> <small><i>i Munden paa hinanden.</I></small></center>
    Jo.....o!

<center><sc>Skoleholderen.</sc></center>
    Nu, saa veed I da min Mening, Børn. Og paa den Maade kom vi ud af det. Saa vil vi da nu gaae videre, Børn. - Men - jeg faaer et Indfald! Inden vi gaae videre saa lader os engang først probere hvorledes Geburtsdagscarmenet klinger her. Begynder Børn, saa øver I Eder ogsaa med det samme. Jeg skal føre Eder an.

    <small><I><w>Børnene</w> synge, Skoleholderen fører dem an og slaaer Takt med Riset.</I></small>

    Den Naadige,
        Den Graadige,
        Paa hele Sognets Hyldest,
        Med Flittighed
        Og Vittighed
        Giør hver en Fordring fyldest.

    Hun takker saa
        Og snakker saa
        Med hver en Mand paa Gaden;
        O gid i Aar
        Alt Godt hun faaer
        Af Drikken og af Maden.

    Hun smidsker ey
        Og hvidsker ei,
        Men glæder sine Giester,
        Hun er os kier.
        Det ønskes her
        Af Byens Skolemester.

<center><sc>Skoleholderen.</sc></center>
    Bravum! Børn. Visen tager sig godt ud i det Grønne. Barestens I kunde holde Takt. Og saa er der ogsaa Nogle iblandt Eder, som er saa ufornuftig, og synger ,,Af Byens Skole<I>holder</I>.'' I maa synge: ,,Af Byens Skole<I>mester</I>,'' Børn; ellers rimer det sig jo ikke paa ,,men glæder sine Giester,'' Børn. Har I ikke mere Øre for Prosadien i Poesien? Naa, nu kan I da gaae hiem for idag; men kives ikke paa Veien.
                                                                            <small><I>De gaae.</I></small>

---

I:oehlen2002102203
T:En Bondestue
TYPE:prosa
N:Teksten følger <I>Poetiske Skrifter</I> (1805), I, side 14-19.

<center><sc>Herr von Bilbo</sc></center>
<center><small><I>i gammeldags Dragt med Allongeparyk.</I></small></center>

    Det er ingen Under! Jeg bander ellers aldrig, men det er Fanden bygge Reder i min syndige Siel ingen Under. Hvor man dog kan være dum, enfoldig, et Bæst, om jeg maa tale saa grovt. Piger er Piger, og ungerske Støvler er ungerske Støvler. Kierlighed er Kierlighed og Parykker a la Caracalla, og a la Brutus staaer ligefrem over Allongeparykker; ligesaa høit som Borgermesterne i Rom stode over Borgermesterne i Raadstuen. Jeg har aldrig vidst hvori det egentlig stak: Jeg er en riig Mand, jeg er en moralsk rigtig Mand, jeg er en Adelsmand, jeg er en Mand i mine bedste Aar. Men som sagt: Støvler er Støvler og Ørenhaar er Ørenhaar. Kort Vest, lange Buxer. Nu omstunder har Cavalererne i Benene hvad de før havde i Brystet; man maa have Hiertet i Buxerne naar man nu vil være Damerne tilpas. Hei Henrik! Henrik! Kan den Karl ikke høre? mig synes, jeg brøler høit nok. Henrik! Det er for Gud tungt for en gammel Cavaleer at have en Domestiqve som er døv paa Hørelsen. Henrik da!

<center><sc>Henrik</sc> <small><i>kommer ind med en Bylt Klæder</I></small></center>

<center><sc>Bilbo.</sc></center>
    Jeg trækker dig Femtedelen af din Løn, Esel! for den defekte Sands. Lad mig see, 5 i 30, det kan jeg ikke, saa laaner jeg een som er 10. Hm - det er forbandet med Regnekunsten at man altid skal huske hvad man har in mente. Hvad har du der?

<center><sc>Henrik.</sc></center>
    Klæder Herre som nylig er kommen fra Skrædderen.

<center><sc>Bilbo.</sc></center>
    Fra Skrædderen?

<center><sc>Henrik.</sc></center>
    Jeg lod ham ingen Roe have, Herre! førend han skyndte sig.

<center><sc>Bilbo.</sc></center>
    Henrik! du er dog en Fandens Karl, en Dievels Karl, ret hvad man saadan kalder en Allerhelvedes Karl i god Bemærkelse, Henrik. Er de der alt? Og det har du saadan faaet Skrædderen til at skynde sig med; den langsomste af alle Insekter paa Guds brolagte Jord. Henrik, du er min Ven! Min Alderdoms Støttestav. Seer du, nu er jeg god igien Henrik.

<center><sc>Henrik.</sc></center>
    Herren er lidt opfarende, men forresten den bedste Mand Siel kan ligge i. Herren er en Engel i Dievleskikkelse, om jeg ellers maa betiene mig af denne noget dristige Metaphor.

<center><sc>Bilbo.</sc></center>
    Matador, vil du sige, Matador. Havde du lært noget, som du har Hoved til. Var du ikke saa gammel som du er, saa skulde jeg sende dig til Pistolotsis Institut i Snebbendal, sær da du ikke godt kan høre, Henrik!

<center><sc>Henrik.</sc></center>
    Det maatte da være paa et af de Steder hvor man ingen Prygl faaer, men bliver straffet med Fornuftsgrunde. - Men skal vi nu ikke klæde Herren paa.

<center><sc>Bilbo.</sc></center>
    Jo min Ven.

<center><sc>Henrik.</sc></center>
    Her er alting, Buxer har jeg ingen nye bestilt af, thi mig syntes Herrens gamle vare vide nok.

<center><sc>Bilbo.</sc></center>
    Velgiort. Du est en Dannemand, Henrik! Du est en Dannemand.

<center><sc>Henrik.</sc></center>
    Nu først Støvlerne paa.

<center><sc>Bilbo.</sc></center>
    Gierne, Henrik! gierne.

<center><sc>Henrik.</sc></center>
    Aa! hvor nu Herren strax fik Lægge.

<center><sc>Bilbo.</sc></center>
    Det næste Par Støvler maa du lade Skoemageren sætte nogle forlorne Smalbeen i, thi du veed at jeg er noget tyk af Naturen over Anklerne.

<center><sc>Henrik.</sc></center>
    Skal ikke mankere. - Manschetskiorten er ogsaa god nok. Nu Parykken.

<center><sc>Bilbo.</sc></center>
    Ja det er Hovedsagen. Er den a la Caracalla eller a la Brutus?

<center><sc>Henrik.</sc></center>
    A la Brutus, Herre.

<center><sc>Bilbo.</sc></center>
    Got, jeg har aldrig kunnet lide Caracalla siden han giorde mig det Oprør, mod Giessene paa Capitulatium i Rom.

<center><sc>Henrik.</sc></center>
    Ja det maa have svedet forbandet til Mortens- og Mikkelsaften. Var ellers ikke hans Døbenavn Catilina, Herre?

<center><sc>Bilbo.</sc></center>
    Nok mueligt. At han ikke fik sit Forsæt udført, derfor maa vi da takke den Guds Mand Cicero.

<center><sc>Henrik.</sc></center>
    Herren vil nok sige Kikero.

<center><sc>Bilbo.</sc></center>
    Nei jeg vil sige Cicero, Henrik, med Tilnavn de Officiis. Hielp mig nu Parykken paa.

<center><sc>Henrik</sc> <small><i>hielper ham.</I></small></center>
    Saadan er det at have havt en god Opdragelse. Hvad man i Ungdommen næmmer, man ej i Alderdommen glemmer. Jeg Stakkel fik ey engang Tid til at løbe Latinskolen heelt igiennem.

<center><sc>Bilbo.</sc></center>
    Hvordan klæder Parykken mig, Henrik?

<center><sc>Henrik.</sc></center>
    Aimabelt! Herren seer saa brutal ud, som om han strax vilde hen og stikke Cæsar ihiel.

<center><sc>Bilbo.</sc></center>
    Nu det er mig hiertelig kiert.

    Nu jeg haaber at den Skiønne
        Dog engang vil stryge Seil,
        Disse Klæder er saa kiønne
        At det aldrig kan slaae feil.<footnote>det] det det</footnote>
        Hendes pene Jomfruenykker
        Nu vil komme smukt tilkort;
        Ved at see den Slags Parykker
        Flygter hver en Nykke bort.
        Naar det Ydre man behøvler
        Stiger Venus venligt ned.
        Støvlerne som sagt er Støvler,
        Kierlighed er Kierlighed.

<center><sc>Henrik.</sc></center>
    Jeg veed ikke hvem Herren ligner meest, enten den atticanske Vapol, eller den vedicæiske Menus.

<center><sc>Bilbo.</sc></center>
    Det atticanske Vapol? Ham husker jeg ikke længer hvad det var for en Karl.

<center><sc>Henrik.</sc></center>
    Han kaldtes ogsaa Vapol fra Bellevue, og var saa smuk, at der kom to Slanger op af Havet og qvalte ham af Misundelse.

<center><sc>Bilbo.</sc></center>
    Du har Ret, Bellevue ligger tæt ved Havet. Du est en Dannemand Henrik, det er mig kiert at have en Tiener, som dog intet reent Kiødhoved er. Farvel, nu iler jeg paa Kierlighedens Vinger; jeg tager Lars med mig. Farvel. <small><i>Gaaer.</i></small>

<center><sc>Henrik.</sc></center>
    Lars er en undersætsig Karl, han maa ikke være god at føre tilveirs, paa Kierlighedens Vinger. - Naa - nu skulde vi da til at revidere de gamle Klæder, med hvad derudi befindes, thi dem tænker han da ikke mere paa. <small><i>Rager i Lommerne.</i></small> Fire Rixdaler og nogle Smaapenge? Hm! Krummer er Brød. Mange Bække smaae giør en stor Aae. Min Herre husker ikke got hvad han har in mente, derfor laaner han tit <I>Een</I> af mig som er <I>Ti</I> Du est en Dannemand Henrik, du est en Dannemand. <small><i>Putter Pengene i Lommen og gaaer</i></small>

---

I:oehlen2002102204
T:Værelse hos Oberstens
TYPE:prosa
N:Teksten følger <I>Poetiske Skrifter</I> (1805), I, side 20-45.

<center><sc>Obersten. Clausine</sc> <small><i>kommer ind.</I></small></center>

<center><sc>Obersten.</sc></center>
    Ey mit Barn, min egen Clausine, der har du faaet dig en smuk Krands af Violer. Den klæder dig varhaftig godt om dine brune Lokker.

<center><sc>Clausine.</sc></center>
    Jeg fik den ude i Haven, af en Gartnerpige.

<center><sc>Obersten.</sc></center>
    Nu, er Haven ikke ret kommen i Orden? Er den ikke bleven ret net?

<center><sc>Clausine.</sc></center>
    Overmaade net, kiere Fader!

<center><sc>Obersten.</sc></center>
    Alt dette har jeg ladet giøre, for at den kan see en Smule maneerlig ud, paa din Geburtsdag i Morgen.

<center><sc>Clausine.</sc></center>
    Fader er saa god.

<center><sc>Obersten</sc> <small><i>venlig.</I></small></center>
    Hør, Clausine! Vær du nu <I>ogsaa</I> god! Ikke sandt? Du tager Bilbo, du gifter dig med ham for min Skyld, du giør mig den Gefall? Ikke sandt?

<center><sc>Clausine.</sc></center>
    Men hvor kan dog nu min gode Fader tale videre om den Ting. Have vi ikke vidtløftig nok afhandlet den hele Sag, og har De ikke givet mig Ret?

<center><sc>Obersten.</sc></center>
    Jo, mit Barn! Fuldkommen Ret. Du - handler efter Grunde! du er conseqvent! Og det kan jeg lide. Der er ingen Ting i Verden, som jeg har mere Agtelse for end Karakteer og Fasthed. Men - jeg tænkte kun saa - - Om du maaskee ikke skulde have faaet andre Tanker siden i Gaar? God gammel Ven! - Lidt gammeldags! - Rørig Mand - stærk af sin Alder - Eh bien! Du vil ikke, du handler conseqvent; men jeg vilde kun giøre dig opmærksom paa, at man finder ikke slige Mænd paa Gaden, Clausine! de voxer ikke paa Træer.

<center><sc>Clausine.</sc></center>
    Paa Træer voxe de rigtig nok ikke, men paa Gaden kunde man dog vel finde dem, om man søgte lidt. Jeg beder, kiere Fader! Tal ikke mere derom. Herr von Bilbo er gammel og sær, jeg er ung og munter, og lige Børn leger bedst.

<center><sc>Obersten.</sc></center>
    Bravo, Barn! Du taler som en Cicero. Kong Salomons Ordsprog er ikke klogere, end det du der sagde. Lad den gamle Nar løbe. Det skader ham ikke. Hvad vilde min Søn paa den Gallei? Jeg admirerer din Afbigt. Men - jeg tænkte kun saa - brav Mand - gammel Ven! - Man vilde gierne giøre Alle det tilpas - Det kommer altsammen an paa dig. Det er dig som skal have ham, og ikke mig. Var det <I>mig</I>, jeg siger dig det reent ud, Clausine, jeg tog ham med Kyshaand.

<center><sc>Clausine.</sc></center>
    Men da det nu er mig -

<center><sc>Obersten.</sc></center>
    Saa taer jeg ham <I>ikke</I>. Ikke meer om den Ting. Han kommer ellers herhen i Eftermiddag. Han er her snart, maaskee strax. - Jeg vil gaae bort, thi jeg skammer mig som en Hund over at jeg skal sige ham Ney. Jeg lader Eder være allene. Du giør hvad du vil! Punktum.

<center><sc>Clausine.</sc></center>
    Vel, min Fader!

<center><sc>Obersten</sc></center>
<center><small><I>gaaer, men kommer tilbage igien.</I></small></center>
    Du giør hvad du vil!

<center><sc>Clausine.</sc></center>
    Ja, min Fader!

<center><sc>Obersten</sc> <small><I>venligt overtalende.</I></small></center>
    Og hvad <I>jeg</I> vil?

<center><sc>Clausine.</sc></center>
    Efter hvad der er talet, stemme vi jo nok overeens.

<center><sc>Obersten</sc> <small><I>hurtig.</I></small></center>
    Du tager ham altsaa &mdash;

<center><sc>Clausine</sc> <small><I>falder bestemt ind.</I></small></center>
    Ikke.

<center><sc>Obersten</sc> <small><I>langsom.</I></small></center>
    Du tager ham altsaa <I>ikke!</I> Rigtig, saadan var det, saadan bør det være. Conseqvent! Conseqvent! <small><I>Afsides i det han gaaer</I></small> Naar hun seer ham selv, saa bliver hun nok bevæget. - Godt Hierte! Men lidt egensindig! paastaaende! - Hun tager ham nok, tænker jeg. <small><I>Gaaer</I></small>

<center><sc>Clausine</sc></center>
Naar Hiertet høit for en Yngling slaaer,
    Med funklende Øine, og sortbrune Haar,
    Da er der kun lidet tilovers for den,
    Som gammel og graae
    Kan neppe gaae,
    Om end han var Faderens kiereste Ven!
    Ak skal jeg da evig sukke!
    Evig kun græde og klage?
    Kan du dit Øre tillukke!
    Kommer du aldrig tilbage?
    O hvis med <I>Dig</I>, mig Skiebnen foreente!
    Havde jeg Vilhelm dig i min Favn -

<center><sc>Bilbo,</sc></center>
    <small><I>som er kommen ind og har hørt de to sidste Linier, skielver af Glæde, sniger sig bag paa hende og omfavner hende.</I></small>
    Her er jeg! Var det ey <I>mig</I> du meente?

<center><sc>Clausine</sc></center>
<center><small><I>forvirret, i det hun<footnote>hun] hnn</footnote> giør sig løs.</I></small></center>
    Nei....!

<center><sc>Bilbo.</sc></center>
                     Og Vilhelm er dog mit Navn!

<center><sc>Clausine.</sc></center>
    Herr Bilbo, min Gud!
    Hvordan seer De ud?

<center><sc>Bilbo.</sc></center>
    See hvad Kierlighed formaaer!
    Nye Klæder, nye Haar!
    Solen smelter Biergets Snee,
    Blomsten er igien at see.
    Søde Clausine! Vær nu mild.
    Elskov giør Iis til Ild!
    Elskov giør ung af gammel.

<center><sc>Clausine.</sc></center>
    Elskov giør Elskov vammel!

<center><sc>Bilbo.</sc></center>
    Haabets Blomst af Elskov voxer.

<center><sc>Clausine.</sc></center>
    Og paa hver en Alfar Vei.

<center><sc>Bilbo.</sc></center>
    Kom dog ei med Paradoxer.

<center><sc>Clausine.</sc></center>
    Kom med Elskov heller ey!

<center><sc>Bilbo.</sc></center>
    Lad min brændende Bøn Dem røre,
    Rynk dog ikke de skiønne Bryn.

<center><sc>Clausine.</sc></center>
    Hav Medlidenhed med mit Øre,
    Hav Medlidenhed med mit Syn.
                                                                    <small><i>afsides.</i></small>
Jeg seer nok at jeg paa ingen anden Maade skiller mig ved den gamle Nar, end ved at sætte i Værk hvad jeg har besluttet.

<center><sc>Bilbo.</sc></center>
    Tænk paa mine tre Herregaarde, kiereste Sinemoer! paa mine gode Egenskaber, og min Paryk a la Brutus; paa at jeg som en troe Hyrde har opholdt mig fiorten Dage her ude paa Landet, for at have Dem i Nærheden, for Comoditetens Skyld. Jeg bander ellers aldrig, sær om Hverdagen, men Fanden rafle Effen eller Ueffen med mig om en Flaske sydende Beg, om jeg ikke er saa forliebt -

<center><sc>Clausine</sc> <small><i>undseelig.</I></small></center>
    Herr von Bilbo, siden De da trænger ind paa mig med saa megen ungdommelig Heftighed, saa nødes jeg til at giøre Dem en Tilstaaelse.

<center><sc>Bilbo.</sc></center>
    Ret saa, kiereste Clausine! Ret saa.

<center><sc>Clausine.</sc></center>
    Men da min Undseelse -

<center><sc>Bilbo.</sc></center>
    Aa hvad! lad Undseelsen ryge ad Helvede til. Det er en Fordom, en Levning af den barbariske Middelalder.

<center><sc>Clausine.</sc></center>
    De ønsker en endelig Erklæring, Herr von Bilbo, og jeg har længe været betænkt paa at give Dem den; men - da Læben nægter mig sin Tieneste, saa maa et Tegn erstatte, hvad Ordet ikke formaaer.

<center><sc>Bilbo</sc> <small><i>afsides.</I></small></center>
    Hun vil give mig et Tegn? Det er et godt Tegn. <small><i>Høit</i></small> Kom med Tegnet, Barn; kom med Tegnet.

<center><sc>Clausine.</sc></center>
    De erindrer at vi en Aften, i smukt Maaneskin, gik igiennem Skoven sammen.

<center><sc>Bilbo.</sc></center>
    Ak ja! Det var en deilig Aften. Dengang var jeg endnu gammeldags klædt. Maanen blandte sit hvide Skin med Pudderet paa min Paryk og straalede saa sværmerisk ned giennem de tykke Løv, paa mine velbørstede Sølv-Skoespænder.

<center><sc>Clausine.</sc></center>
    Vi kom til en Plads i Skoven, hvor der laae nogle store Kampestene oven paa hinanden.

<center><sc>Bilbo.</sc></center>
    Der sank jeg paa mine Knæe, og giorde Dem en formelig Kierligheds-Erklæring.

<center><sc>Clausine.</sc></center>
    Men blev forhindret midt i Talen -

<center><sc>Bilbo.</sc></center>
    Da mine sorte Emses Buxer i det samme brast for Knæerne, saa at Uldstrømpen foer ud, som den blege Maane giennem Skyens Rift paa Himlen. O jeg erindrer det altsammen.

<center><sc>Clausine.</sc></center>
    Nu vel, Herr von Bilbo! Ved dette gamle Altar, som De selv kaldte Kierlighedens, er der en stor tyk Busk. Dersom De vil umage Dem derhen, saa vil De bag denne Busk finde en Gave, som vil sige Dem mit Hiertes endelige Mening. Min barbariske Undseelse tillader mig, som sagt, ikke at sige Dem den selv. Lev vel saalænge kiere Herr von Bilbo!
                                                                    <small><I>Nejer og gaaer.</I></small>

<center><sc>Bilbo</sc> <small><i>fuld af Glæde.</I></small></center>
    Søde Clausine! Først et Ord. - Hun er alt fløiten. <small><I>Begeistret</I></small> Hun forsvandt, som Jægerens Hund, paa Maanens Horn, i Nattens Blæst - som Klopstok siger i sin Oschade. Lyksalige Bilbo! Hvad kan det være? Et brændende Hierte! Et Par Duer som nebbes. En Vergißmeinnicht! Vore Navne i Dræk, i Træk, vilde jeg sige. Amor ridende skrævs over en Tønde! Nei det er sandt det er Bachus, Gud for Viinhandelen. Jeg iler, trods min Podagra, trods mit Sting i Siden, trods mine Ligtorne. Kierligheden overvinder alt! Den udretter alt! Den har giort Markerne flade og Steilerne bakkede, hvad vilde jeg sige, Bakkerne steilede. Den brøler giennem Nattergalens Stemme og piber igiennem Ukrudtet paa Marken. Jeg iler efter Tegnet. Jeg iler.

<center><sc>Obersten. En Tiener.</sc></center>
<center><small><I>De komme hurtig ind af den anden Dør.</I></small></center>

<center><sc>Obersten.</sc></center>
    Saae den fremmede Gartner mig?

<center><sc>Tieneren.</sc></center>
    Nei, Herr Oberst!

<center><sc>Obersten.</sc></center>
    Du lader dem ogsaa altid rende lige ind, kan du ikke passe paa? Havde han seet mig, saa havde han ikke sluppet mig før jeg havde taget ham i Tieneste; det er jeg vis paa. Lad ham gaae, siig jeg er ikke hiemme. Jeg har arvet nogle Penge, det er sandt, men Rigdom kan faae Ende, og om det saa var den hovedrige Mand Atapaliba, saa kunde han dog ikke fylde Salen med Guld, skiønt det gieldte hans Liv.

<center><sc>Tieneren.</sc></center>
    Han bad mig flye Obersten sit Skudsmaal.

<center><sc>Obersten.</sc></center>
    Naar jeg ingen Gartner bruger, saa bruger jeg heller ikke hans Skudsmaal. Kan du ikke begribe det, Karl? <small><i>Tieneren vil gaae</i></small> Hvor skal du hen?

<center><sc>Tieneren.</sc></center>
    Jeg vilde bringe ham det tilbage.

<center><sc>Obersten.</sc></center>
    Bie lidt - Jeg kan dog sagtens kikke deri, for Løiers Skyld. Flye mig det. <small><i>Læser</i></small> Hm! Gode Skudsmaal. <small><i>Tilfreds</i></small> Et Genie! Giør nye Anlæg. Der Teufel! - <small><i>I en anden Tone</i></small> Hm! Projektmager! Nar! Tydsk Vindbeutel! Lad ham rende. <small><i>Tieneren vil gaae</i></small> Hei Kaspar! Du er ogsaa saa forbandet gesvindt. Lad ham komme ind. - See paa ham kan jeg dog uden Penge. <small><i>Tieneren gaaer</i></small> Nei, nei, nei! Kaspar!

<center><sc>Tieneren.</sc></center>
    Herre!

<center><sc>Obersten.</sc></center>
    Lad ham komme ind, Caspar! <small><i>Tieneren gaaer</i></small> Er dog kuriøs for at see den Karl.

<center><sc>Gartneren</sc></center>
    <small><I>kommer ind med en stor Havesax under Armen og giør mange Complimenter.</I></small>
    Unterthänigster Diener, min Hr. Obrist!

<center><sc>Obersten.</sc></center>
    Servitør! Han søger Tieneste hos mig?

<center><sc>Gartneren.</sc></center>
    Getroffen, gnädiger Herr! getroffen.

<center><sc>Obersten.</sc></center>
    Hvad duer han egentlig til?

<center><sc>Gartneren.</sc></center>
    Til alting, Herr Obrist.

Af min Skudsmaal De kiender mich schon.
    Gartner bin ich von Profession,
    Hækker jeg planter i krumme Gange,
    Graber Kanalen ut som en Schlange,
    Krandser den rundt mit Blümelein;
    Lächeln so lieblich in Sonnenschein!
    Ærinder kan jeg til Byen gaae;
    Tiden med Indfald Dem forschlaa;
    Um zu stellen mein Hunger und Durst
    Spiller jeg Dem en god Hans Wurst,
    Klipper med Saxen, singer med Munden,
    Drikker paa Oberstens Sundhed und Liv
    Gierne Pokalen ud til Bunden.
    Alles zu Nutzen und Tidsfordriv!

<center><sc>Obersten.</sc></center>
    Ja det er altsammen ganske godt, min kiere Ven! Men jeg har ikke Raad til at holde saa mange Folk.

<center><sc>Gartneren.</sc></center>
    Po Lønnen ansees ikke Herr Oberst, men kun paa en honet Omgang.

<center><sc>Obersten.</sc></center>
    Kan han klippe Historier ud i Hækker, Gartner?

<center><sc>Gartneren.</sc></center>
    Ja grausam, Herr Oberst. Jeg har een Sted faaet en Bræmie, hvor jeg udklippede Jerikos Beleiring, mit Maurenes Instirtelse, und Basunernes Lid.

<center><sc>Obersten.</sc></center>
    Der Tausend. Det var store Ting. Thi sæt ogsaa at det er en Helvedes Løgn, hvorom jeg ikke tvivler, saa er allene Løgnen Pengene værd. - Nu det er mig kiert. Jeg trænger just til en Karl som kunde klippe mig godt Gestalter ud i Hækker. Jeg har mange af dem i min Have, og ønskede gierne at gaae noget en gros i denne Kunst.

<center><sc>Gartneren.</sc></center>
    Darin thuen Sie sehr wohl, hochzuverehrender Herr! At handle en gros er for nærværende Did den Kunst af alle Kunster, som feder sin Mand bedst.

<center><sc>Obersten.</sc></center>
    Disse Kanaler og Dievelskaber kan jeg ikke lide, derimod en smuk Buxbomfugl i en net, tæt, og velreven Hækkegang - det giver en Hauge et vist ærværdigt Udseende.

<center><sc>Gartneren.</sc></center>
    Richtig Herr Oberst, om saadan en Hauge kan man sige, dat det er en Hauge som baade har Neb und Kleer.

<center><sc>Obersten.</sc></center>
    Hør nu Gartner! Jeg har en stor Hække henne ved Parken, der har jeg tænkt paa at faae Historien udklippet om Laban og Jakob, og Faarene, og Vandet med Kieppene. Jeg har en Kakkelovnsplade derinde, som han gierne kan tage til Mønster, da det er Sommer og vi ingen Stuevarme behøve i denne Tid.

<center><sc>Gartneren.</sc></center>
    Herr Obersten vilde also have den Stikke in Basrelief?

<center><sc>Obersten.</sc></center>
    Ja!

<center><sc>Gartneren.</sc></center>
    Ha! ha! ha! Nu<footnote>Nu] Nn</footnote> veed jeg hvad Obersten vil prøve.

<center><sc>Obersten.</sc></center>
    Nu da?

<center><sc>Gartneren.</sc></center>
    Obersten vil prøve om jeg er en Vindbeutel.

<center><sc>Obersten.</sc></center>
    Er han dog saa klog?

<center><sc>Gartneren.</sc></center>
    Men i saadan en Snare kunde jeg ikke falde, uden jeg hafde en Haarbeutel. Nein, Herr Oberst! Egyptische Obelisker, Pyramider, und andre solche kleinichkeiten, Damer mit Poscher paa, Fugle und andre fiirbenede Diir, so vidt sträcker sig min Kunst, Herr Oberst! Aber weiter nicht!

<center><sc>Obersten.</sc></center>
    Der har han da Fæstepenge; og gaae saa ned i Kiøkkenet, og faae sig Noget at bide paa. Har jeg saa mange Folk, kan jeg sagtens have ham med.

<center><sc>Gartneren.</sc></center>
    Ergebenster Knecht, Herr Oberst! Ergebenster Knecht. Will ihnen ein sehr nützlicher und uneigennutziger Diener sein. Aber, um nicht das eine ins andre zu reden - Hvor er Veien til Kikkenet?

<center><sc>Obersten.</sc></center>
    Der!

<center><sc>Gartneren.</sc></center>
    Allerunterthänichster Diener, Ihro Gnaden! Will sogleich meinen Dienst anfangen. <small><i>Gaaer</I></small>

<center><sc>Obersten.</sc></center>
    Det er en Uglspil! Vittig Canaille! - Du gode Gud! Bare det nu ikke er en Spitsbube. - Det var en dum Streg af mig. Jeg lader altid mit gode Hierte trække af med mig. Nu! - Det faaer at komme derpaa an.

<center><sc>Skoleholderen og Jakob;</sc></center>
<center><small><I>den sidste med en stor Sæk paa Nakken.</I></small></center>

<center><sc>Skoleholderen.</sc></center>
    Tilgiv, bevaagne Herr Oberst, at jeg kommer uden at lade mig anmælde. Tieneren var ikke tilstæde. - Bliv tilbage Jakob, siger jeg!

<center><sc>Jakob.</sc></center>
    Bliv selv tilbage, siger jeg; og lad mig komme frem med min Pose.

<center><sc>Skoleholderen.</sc></center>
    Jeg har Ting af Vigtighed at forebringe.

<center><sc>Jakob.</sc></center>
    Ja jeg ikke destomindre. Dersom han kunde see igiennem Sækkelærred, saa vilde han forundre sig.

<center><sc>Obersten.</sc></center>
    Jakob, er du gal? Har du ikke mere Respekt?

<center><sc>Skoleholderen.</sc></center>
    Skylder du mig ikke din intellectuelle og moralske Dannelse, Knægt?

<center><sc>Jakob.</sc></center>
    Har I ikke faaet fiir Skilling ugentlig, i rette Tid? Saa veed jeg baade den intægtuelle og borealske Dannelse er betalt. Ak naadige Herre! Lad Skolemesteren gaae at jeg kan faae Audients.

<center><sc>Obersten.</sc></center>
    Jakob! Du veed at du er et Fæe.

<center><sc>Jakob.</sc></center>
    Ja, naadige Herre, det veed jeg.

<center><sc>Obersten.</sc></center>
    Jeg kan ikke bruge dig til nogenting, og sender dig derfor af Medlidenhed ud, at opgrave mig Urner og Steenknive, og saadan noget Skrabsammen, til mit Naturaliekabinet.

<center><sc>Jakob.</sc></center>
    Ja, naadige Herre! Der er ikke et Ord Løgn i hvad han endnu har sagt.

<center><sc>Obersten.</sc></center>
    Og har du ikke selv tilstaaet mig, at du ikke duede til at opdage det Bitterste?

<center><sc>Jakob.</sc></center>
    Jo, men nu tager jeg mine Ord i mig igien, thi det er Løgn i min Hals.

<center><sc>Obersten.</sc></center>
    Hvad har du da der i din Pose?

<center><sc>Jakob.</sc></center>
    En Kiempe, Husbond.

<center><sc>Obersten.</sc></center>
    Hvad for noget?

<center><sc>Jakob.</sc></center>
    En Kiempe, siger jeg. Heel og holden som han er kommen af Moders Liv. Af Veien, Skolemester! at jeg kan læsse ham af. Han er tung som en Ulykke, efter sin Død.

<center><sc>Obersten.</sc></center>
    En Kiempe?

<center><sc>Jakob.</sc></center>
    Ja, ja! En Kiempe, en Jette, en Rise, som her vrimlede af i gamle Dage, indtil Syndfloden kom og druknede de Hunde allesammen.

<center><sc>Obersten.</sc></center>
    Jeg kan ikke blive klog paa den Snak.

<center><sc>Jakob.</sc></center>
    Ja saadan er det at see sig om i Verden. Havde jeg nu aldrig været i Husbonds Neutraliekabinet, og seet alt det Dievelskab, saa havde jeg ikke forstaaet mig paa'et. Det er Magen til den døde Karl, der har kostet Husbond saa mange Penge, og som er faldet ned fra Maanen; hvorfor han ogsaa hedder Maaneden, eller hvad det er.

<center><sc>Obersten.</sc></center>
    Mumien?

<center><sc>Jakob.</sc></center>
    Ja rigtig. Den, Husbond han har givet tusind Daler for. Men min koster ingenting, og dersom det nu er en Han og en Hun - men det er da endelig sandt, de ere døde!

<center><sc>Obersten.</sc></center>
    En Mumie! Men saa siig dog -

<center><sc>Jakob.</sc></center>
    Jeg grov, som Husbond befalede mig, nede i Høien ved Ellemosen. Der er forskrækkelig megen Jord i saadanne gamle hedenske Gravhøie. Endelig fandt jeg denne Karl, som jeg nok troer skal være ægte, saa at Husbond kan have Ære af ham, i sit Neutraliekabinet.

<center><sc>Skoleholderen.</sc></center>
    O lad os see, Jakob.

<center><sc>Jakob.</sc></center>
    Ja det troer jeg nok, nu vil han see, før var han saa stor paa det, og lod mig høre jeg havde Dannelse.

<center><sc>Obersten.</sc></center>
    Naa, ingen Sliddersladder! Luk op.

<center><sc>Jakob</sc></center>
    <small><I>aabner Sækken og tager en gammel trøstet Portstolpe ud, med en Knap for Enden.</I></small>
    Sikken en Karl! Det var anderledes Folk end nu omstunder.

<center><sc>Obersten.</sc></center>
    Dit Bæst! Det er jo Enden af en gammel Portstolpe.

<center><sc>Jakob.</sc></center>
    Af en Portstolpe? Ja saa vil jeg alle mine livfødte Dage gielde for en Porthund. Lad sig sige, Husbond, af Folk der har bedre Forstand. Det er en Mumie! Kan han ikke see, der sidder Hovedet jo endnu.

<center><sc>Skoleholderen.</sc></center>
    Ha ha ha ha!

<center><sc>Jakob.</sc></center>
    Grin af Satan, Skoleholder! og ikke af den salig Siel. Han har kanskee været en bedre Christen end I.

<center><sc>Obersten.</sc></center>
    Det er en Portstolpe, siger jeg dig Karl!

<center><sc>Jakob.</sc></center>
    Jo nu skal man nok see at man giør Portstolperne den Ære og begraver dem i gamle hedenske Gravhøie. See, naadig Herre! Karlen har været sine fulde tre Alen lang!

<center><sc>Obersten.</sc></center>
    Gaae, Dosmer! Jeg kan ikke bruge dig til nogen Ting.

<center><sc>Jakob</sc> <small><i>grædende.</I></small></center>
    Kan Husbond heller ikke bruge Mumien i Neutraliekammeret?

<center><sc>Obersten.</sc></center>
    Gaae, siger jeg. Paa Øieblikket ud af Værelset med det Snavs.

<center><sc>Jakob</sc></center>
    <small><i>I det han stopper Stolpen i Posen og kommer den paa Ryggen, ved sig selv.</i></small>
    Det kan gierne være, at det er Kong Pharao i Egypten, som druknede i det røde Hav. Men saadan gaaer det: ,,Naar Døren er lukt og Lyset er slukt, da er den glemt som ude er lukt.'' Det er ikke værd at nøde Godt i Ondt. Lad os gaae Deres keiserlige Majestæt. - <small><i>Jakob gaaer. Obersten gaaer fortrædelig frem og tilbage.</i></small>

<center><sc>Skoleholderen.</sc></center>
    Jeg beder Herr Obersten ikke at tænke længer paa den Daare; men at række et naadigt Øre til mine Ord. Begge Hændernes Fuldskab, i Anledning af den kiere Frøkens Geburtsdags Celeberation, ere noksom bekiendte, og trænger ikke til nogen nøiere Analyse. Jeg har slæbt som et Bæst.

<center><sc>Obersten.</sc></center>
    Jeg veed, min gode Mand, at han giør sig megen Umage for min Skyld. Den unge Spillemand kommer dog?

<center><sc>Skoleholderen.</sc></center>
    Løftets Givelse fremavlede et sikkert Haab. Men Caracterens Besynderlighed hos den unge Apollo er sielden. Han spiller ikke for Penges, men Æres Erhvervelse. Ikke for Mandfolks Fornøielse, men Fruentimmers; ikke for stygge Fruentimmers Fornøielse, men Smukkes.

<center><sc>Obersten.</sc></center>
    Kiere Mand, baresten han vilde vænne sig af med den forunderlige Stiil.

<center><sc>Skoleholderen.</sc></center>
    Hielpeordenens Fyldekalk, i de levende Sprog, søger jeg saa meget som mueligt at dræbe, naadige Herre. Ordenes Ciceronianske Kraftcompacthed. -

<center><sc>Obersten.</sc></center>
    Nu godt! Han vil slaae Sproget ihiel. - Saa altsaa Spillemanden er saa løierlig?

<center><sc>Skoleholderen.</sc></center>
    Men komme giør han; thi han sagde - jeg taler hans Ord og ikke mine: Om end Frøkenen var saa hæslig, som den sovende Venus i et Voxkabinet, sagde han, saa skulde han dog komme, da Kammerjomfruens, Beates, Skiønhed var befunden tilfredsstillende.

<center><sc>Obersten.</sc></center>
    Sagde han det?

<center><sc>Skoleholderen.</sc></center>
    Ord til andet; undtagen at jeg sætter det i noget bedre Stiil; thi ved Italiens Giennemreise har Modersmaalets Forglemmelse havt en bestandig Formerelse.

<center><sc>Obersten.</sc></center>
    Gid Fanden havde ham med alle hans Elser.

<center><sc>Skoleholderen</sc> <small><I> rørt.</I></small></center>
    Band ikke Elsenavnet, naadige Herre! Det var min salig Hustrues Nomen Proprium.

<center><sc>Obersten.</sc></center>
    Det er altsaa en ægteskabelig Kierlighed, han bær til alle Sprogets hyppige Elser?

<center><sc>Skoleholderen.</sc></center>
    Det er jo en uskyldig Fornøielse.

<center><sc>Obersten.</sc></center>
    Fornøi han Else uskyldigt længe nok.

<center><sc>Skoleholderen.</sc></center>
    Men nu kommer Forkyndelsens Bedsthed: Som jeg gaaer igiennem Skoven i Dag, med mine Skolebørn, som havde indstuderet det af mig forfattede Carmen, i Anledning af den høie Fødselsdag, og som jeg kommer paa en Plads, falder min Øines Direktion pludselig paa nogle Kampestene, hvis Størrelse ere af en usædvanlig Storhed; og ved den end ydermere nøjere Beskuelse, finder jeg Navnet <I>Freyas</I> Udhuggelse derpaa, med store latinske Bogstaver; hvoraf jeg giør den Slutning, at man i gamle Dage har benyttet sig af dette Altars Brug, til den gamle Forelskelsesgudindes Tilbedelse.

<center><sc>Obersten.</sc></center>
    Hvad siger han, Skoleholder! Et Altar med Freyas Navn paa?

<center><sc>Skoleholderen.</sc></center>
    Som efter Udseendet at dømme i det mindste er hugget et Par tusind Aar før Verdens Skabelse.

<center><sc>Obersten.</sc></center>
    Den skal i Naturaliekabinettet.

<center><sc>Skoleholderen.</sc></center>
    Jeg er forvisset om, at Menighedens ikke ubetydelige Antal Heste vilde giøre et frugtesløst Forsøg paa dens Borttrækkelse. Men jeg har en anden Plan, naadige Herre! Hvad om Højtiden i Morgen blev bestemt til at holdes der?

<center><sc>Obersten.</sc></center>
Fortræffeligt! Byen jeg skal samle;
    Unge Folk og Gamle.
    Der er Rum til et Springom,
    Deideridom! og Deideridom!
    Der med Lyst og Sang og Brag
    I Hædre hendes Fødselsdag.

<center><sc>Skoleholderen.</sc></center>
Og hun skal staae
    Med Blomsterkrandser og Bielder paa,
    Udklædt som Forliebelsens Gudinde,
    Og alle de Karle og Piger forbinde,
    Som Obersten har bestemt til Forening
    Paa denne Dag, efter min Formening.

<center><sc>Obersten.</sc></center>
    Er han gal?

<center><sc>Skoleholderen.</sc></center>
                                            Gud bevare!

<center><sc>Obersten.</sc></center>
    Er han fuld?

<center><sc>Skoleholderen.</sc></center>
                                            Ikke heller.

<center><sc>Obersten.</sc></center>
    Min Datter med Bielder?<

<center><sc>Skoleholderen.</sc></center>
    Naa dem kan man jo spare.
    Naadigste Herre, bliv ikke vred,
    Hvis jeg har talt i Enfoldighed.
    Jeg vil ej fornærme Respekten,
    Men ikkun formere Effekten,
    Til Høitidens bedre Opnaaelse.
    See det er min Sandheds Tilstaaelse!

<center><sc>Obersten.</sc></center>
    Alt godt min Ven.

<center><sc>Skoleholderen.</sc></center>
    Saa maa vi da tænke om igien,
    Paa noget, som Frøkenen mere kan hædre -
    Og som klæ'er hende bedre!

<center><sc>Obersten.</sc></center>
    Giør det, saa skal jeg hans Viisdom skatte.

<center><sc>Skoleholderen</sc> <small><I>spekulerende.</I></small></center>
    Havde vi bare to dygtige Katte.
    Dog de maa vel findes i hele vort Sogn.

<center><sc>Obersten.</sc></center>
    Hvad skal de?

<center><sc>Skoleholderen.</sc></center>
                                      De skal trække Frøkenens Vogn.

<center><sc>Obersten.</sc></center>
    Min ærlige Mand!
    Tilsidst han det mager,
    At jeg maa troe hans Vid og Forstand
    Maa findes blandt bortkomne Sager.

<center><sc>Skoleholderen.</sc></center>
    Eya! kiere Herr Oberst, Eya!
    Frøkenen skal jo agere Freya.
    Og Mythologien siger forsand:
    Hun havde af Katte et kosteligt Spand.

<center><sc>Obersten.</sc></center>
    Min Datter skal ei være Gudinde!

<center><sc>Skoleholderen.</sc></center>
    Ikke det? Ja pyt!
    Saa faaer vi at tænke paa noget Nyt. -
    Hvad siger Herr Oberst om: Freyas Præstinde!

<center><sc>Obersten.</sc></center>
    Præstinde? det er mere devot.
    Det Indfald er kosteligt Schwerenoth!

<center><sc>Skoleholderen.</sc></center>
    Af hvad der er skeet
    Herr Oberst har seet,
    Herr Oberst maa mærke:
    Opdagelse
    Opdragelse
    Og Pligtens Iagttagelse
    Hos mig er lige stærke.

<center><sc>Obersten.</sc></center>
    Nu er jeg ham bevaagen
    Det Indfald var ey slet.

<center><sc>Skoleholderen.</sc></center>
    Men kommer der ey nogen?

<center><sc>Obersten.</sc></center>
    Følg i mit Kabinet.

<center><sc>Skoleholderen.</sc></center>
    Nu er mit Hierte let.
                                                                            <small><I>De gaae.</I></small>

---

I:oehlen2002102401
T:Lunden om Freyas Altar
TYPE:prosa
N:Teksten følger <I>Poetiske Skrifter</I> (1805), I, side 46-51.

<center><sc>Herr von Bilbo, en Tiener.</sc></center>

<center><sc>Bilbo</sc> <small><i>ved Indgangen.</I></small></center>
    Du bliver staaende der, Lars!

<center><sc>Lars.</sc></center>
    Ja Herre!

<center><sc>Bilbo</sc> <small><i>kommer længer frem.</I></small></center>
    Dine Fødder ere ikke værdige til at betræde dette hellige Sted. - Ha det banker i mit Hierte, som i en Smeddeesse. - Det er Vulkanus som banker mit Hierte, fordi jeg er forliebt i hans Kone. Jeg har altid før holdet Kierlighedens søde Besvimmelser for Indbildning, og noget som kun fandt Sted i den justinianske Corpus juris, og den Altonaer Merkur og andre saadanne Rester af en glødende og overspændt Phantasie; men nu mærker jeg det er noget ganske andet. - Salig Giertrud tog jeg for Pengenes Skyld; derfor kom ogsaa Himmelens Straf over mig med den forbandede Dreng, der løb bort. - Her er Stenen. Ak den vil velte en tungere Steen fra mit Hierte, end den er selv. - Hvad er det? Der staaer noget skrevet derpaa, med latinske Bogstaver? For første Gang i mit Liv fortryder jeg, at jeg ikke har lært Latin. Lad mig see: Een, To, Tre, Fire, Fem. B, I, L, B, - Bo! Det er mit Navn, det bander jeg paa. Men det ene B er ikke ganske som det andet. Og jeg har jo to B'er i mit Navn. Lad see: B, det er strax eet B; I, det er en Vokal, L, det er ogsaa en Vokal, og B er nok et B, og O er en Consonant - Ak det er sandt, jeg har jo en Tiener med. Det Dosmerbæst kan sige mig hvad der staaer. Hey Lars! Kom hid og læs hvad her staaer. Jeg kan ikke see uden Briller.

<center><sc>Lars.</sc></center>
    Der staaer Freya, Herre!

<center><sc>Bilbo.</sc></center>
    Freya! Hvad er det? Er det noget man kan spise?

<center><sc>Lars.</sc></center>
    Det var en Afgud for Kierligheden i Mexico eller Algier, jeg kan ikke huske det. Det er længe siden <I>jeg</I> læste Hübners bibelske Historie.

<center><sc>Bilbo.</sc></center>
    Ha ha! Nu husker jeg det. Det var ham, som blev brændt af Capitain Kok, da han opdagede Amerika. Det har jeg læst i Campes Robinson, førend du blev født. Gaae du kun hen paa din Plads igien. <small><i>Tieneren gaaer.</I></small> Freya! Kierlighedsafguden i Algier! O du lykkelige Bilbo. Det har hun selv udhugget, den lille Stakkel, for at overraske mig. Hurtig nu til Busken. Der skimter noget guult. Det er Gaven. Den er i en stor Kurv. Hey Lars! kom og hielp mig denne Kurv ud af Busken. <small><i>Lars kommer og hielper.</I></small> Der er den. Victoria. <small><i>Kiger begierlig deri</I></small> Hvad nu! Der er jo ingenting deri.

<center><sc>Lars.</sc></center>
    Ikke andet end et lille Brev.

<center><sc>Bilbo.</sc></center>
    Et lille Brev? Et lille Brev? Flye mig det, om det er nok saa lille. <small><i>Lars flyer ham det</I></small> Salvo Titulo Herr von Bilbo! Salvo Titulo! Det er mig. <small><i>Brækker og læser</I></small>

Den tørre Green indfletter sine Arme
    Fast om sin Naboes Liv, forbrændt af heden Soel;
    Paa Elskov uden Kraft og uden Varme
    Et passeligt Symbol.
    Tag denne Kurv, og lad dig Kurven<footnote>Kurven] Knrven</footnote> sige
    At Lige savner Lige!
<center><small><I>Bilbo vender sig om og slaaer Lars paa Snuden.</I></small></center>

<center><sc>Lars.</sc></center>
    Au! hvorfor slaaer Herren mig?

<center><sc>Bilbo.</sc></center>
    Kiøter! Spørger du om hvorfor jeg slaaer dig? Er <I>det</I> Foræringer at byde Folk?

<center><sc>Lars.</sc></center>
    Jeg har jo aldrig foræret Herren det Bitterste.

<center><sc>Bilbo.</sc></center>
    Hvem siger at du har foræret mig Noget, dit Bæst? Frøkenen har foræret mig Noget, det er værre. Ha for Satan! Efter lang troe Opvartning og nye Klæder! Mig! Men Fanden giøre mig til en Springgaas, om du ikke skal faae det betalt Mamsel. At give mig Kurven! Kurven! <small><I>Griber Lars i Brystet.</I></small> Hør Karl! Hvad vil det sige at give en ærlig Mand Kurven?

<center><sc>Lars.</sc></center>
    Herren er altid saa urimelig naar han er hidsig.

<center><sc>Bilbo.</sc></center>
    Har jeg ikke Aarsag til at blive urimelig over saadanne Riim? Men det er et dumt, tosset, miserabelt Indfald. En Klædekurv! som fornuftige Folk bringer Tøi ud paa Blegdammen i - at giøre den til et <I>Symbol!</I> - Du havde fortient din Æsel at jeg skulde hugge Hovedet i Stykker paa dig.

<center><sc>Henrik</sc> <small><I>kommer løbende.</I></small></center>
    Ak Herre! Jeg har giort en stor Opdagelse.

<center><sc>Bilbo.</sc></center>
    Jeg ogsaa.

<center><sc>Henrik.</sc></center>
    Jeg har seet Herrens Herr Søn! Den unge Junker Vilhelm.

<center><sc>Bilbo.</sc></center>
    Den Landstryger! Som jeg i tre Aar ikke har hørt det Mindste til?

<center><sc>Henrik.</sc></center>
    Han gaaer herude omkring, og agerer Guitarspiller.

<center><sc>Bilbo.</sc></center>
    Nei, det har jeg endnu ei oplevet!
        Jeg er næsten qvalt.
        Det gaaer over Skrævet!
        Nei det er for galt.
                                            <small><I>Synker fortvivlet ned i Kurven.</I></small>

<center><sc>Tienerne.</sc></center>
        Kiere Herre reis sig dog.

<center><sc>Bilbo.</sc></center>
        Lad mig ligge, dumme Drog.

<center><sc>Tienerne.</sc></center>
        Ak vi høre nogen gaae.

<center><sc>Bilbo.</sc></center>
        Bær mig hen da i en Vraa.

<center><sc>Tienerne.</sc></center>
        Vil ei Herren <I>gaae</I> den Vei?

<center><sc>Bilbo.</sc></center>
        Nei! Nei! Nei! Nei!

<center><sc>Tienerne.</sc></center>
        Du min Gud, hvad vil det sige?
        Han har faaet et Fandens Stød.

<center><sc>Bilbo.</sc></center>
        Nedrig Søn og utro Pige!
        Ha det blier min visse Død.

            <small><I>Tienerne bære ham ud af Skuepladsen i Klædekurven.</I></small>

---

H3:Anden Akt

I:oehlen2002102402
T:Værelse
TYPE:prosa
N:Teksten følger <I>Poetiske Skrifter</I> (1805), I, side 52-58.

<center><sc>Clausine</sc> <small><i>spiller paa sin Harpe og synger.</I></small> <sc>Beate</sc> <small><i>sysler omkring.</I></small></center>

<center><sc>Clausine.</sc></center>
Ak Elskov! du fryder det unge Bryst.
    Hvo kan vel lægge paa Hiertet Skiul?
    Hvad Lyst er salig som Elskovs Lyst?
    Men Elskov du ligner en Sommerfugl.

Du sidder saa nær, paa de Lillier nær,
    Men sidder der kun saa kort, saa kort.
    Din Vinge blaaner i Purpurskier;
    Men griber jeg til - o da flyer du bort.

Ak smut kun igiennem de spæde Løv;
    De purpurne flagrende Vinger hæv;
    Thi fanger jeg dig - da gaaer af dit Støv,
    Og du blier graae som en Spindelvæv.

<center><sc>Beate.</sc></center>
    Det er dog rigtig Skade, kiere Frøken, at man ikke kan fange Elskov, førend Farven strax skal gaae af ham.

<center><sc>Clausine.</sc></center>
    Ja vist er det Skade.

<center><sc>Beate.</sc></center>
    Det kan dog aldrig være den sande Elskov. Det maa være saadanne Elskover, som de unge Herrer altid have nok af. Som nu, for Exempel, denne Herr Guilielmo.

<center><sc>Clausine.</sc></center>
    Ja, der har du jo giort en Erobring.

<center><sc>Beate</sc> <small><i>ængstelig.</I></small></center>
    Ak, kiere Frøken! Han sagde at han vilde komme og synge en Iliade, eller en Henriade, uden for mine Vinduer i Nat, som det er Brug i Italien. Hvad skal der blive af, kiere Frøken?

<center><sc>Clausine.</sc></center>
    Ih nu! Intet videre end at du hører paa ham, takker ham, og gaaer til Sengs.

<center><sc>Beate.</sc></center>
    Ja, men det kan jo give Opsigt. Og hvad vil Folk tænke?

<center><sc>Clausine.</sc></center>
    De vil tænke, at Guitarspilleren er lidt forelsket i dig, og at du ikke græmmer dig tildøde derover.

<center><sc>Beate.</sc></center>
    Nei, kiere Frøken! Det maa Folk for Guds Skyld ikke tænke.

<center><sc>Clausine.</sc></center>
    Ih men hvad Ondt er der da i det? Du har jo ingen Elsker, hvis Jalousie du kan opvække. -

<center><sc>Beate.</sc></center>
    Ak, kiere Frøken - Men De maa for Himmelens Skyld ikke sladdre af Skole.

<center><sc>Clausine.</sc></center>
    Nei, det lover jeg dig.

<center><sc>Beate</sc> <small><i>med nedslagne Øine.</I></small></center>
    Ak jo! Jeg har en Elsker.

<center><sc>Clausine.</sc></center>
    Og det er?

<center><sc>Beate.</sc></center>
    Det er den nye tydske Gartner, med den store Sax!

<center><sc>Clausine.</sc></center>
    Beate! Er du fra Forstanden? Den Daarekistelem!

<center><sc>Beate.</sc></center>
    Daarekistelem? Ja gid Daarekisten var fuld af saadanne Medlemmer. Seer De, kiere Frøken, jeg maa fortælle Dem den hele Sag. Det er en ung smuk Gartner, fra Naboegodset, som længe har havt et godt Øie til mig. Da han nu vidste at Deres Herr Fader var en munter og spøgefuld Mand, saa kiøbte han sig den store Sax, for sine Sparebøssepenge, og gav sig til at agere saadan en Karl, for at komme i Oberstens Tieneste; thi almindelige Gartnere havde han nok af, og vilde ikke have fleer.

<center><sc>Clausine.</sc></center>
    Er det sandt hvad du siger?

<center><sc>Beate.</sc></center>
    Kiere Frøken, hvert Ord er desværre alt for sandt. Thi hvad vil Følgen blive? Deres Herr Fader bliver fortørnet og jager ham bort, og jeg tager min Død derover; saa har han det saa godt.

<center><sc>Clausine.</sc></center>
    Nei, du kiere gode Pige! Det skal aldrig skee. Han spiller altsaa denne Rolle af Kierlighed til dig?

<center><sc>Beate.</sc></center>
    Ja det maa jeg rigtig nok sige til hans Undskyldning. Det er af den rene pure Kierlighed til mig.

    Han elsker varmt og uden Skrømt,
        Han er saa smuk og rask tillige.
        Han favner mig saa ømt, saa ømt,
        Og kalder mig sin søde Pige.

    Først var jeg lidt mut,
        Først var jeg lidt but,
        Man maatte sig vel til lidt Kulde tvinge.
        Da, tænk! Da trued den raske Gut,
        At ud I Kieret han vilde springe.

    Han elsker varmt og uden Skrømt,
        Han er saa smuk og rask tillige.
        Han favner mig saa ømt, saa ømt,
        Og kalder mig sin søde Pige.

    Nu vidste vel jeg,
        At Kieret just ey
        Saa dybt var, at rigtig han drukne kunde;
        Men at han for min Skyld blev vaad? O nei!
        Nei det tillod jeg ham ingenlunde.

    Han elsker varmt og uden Skrømt
        Han er saa smuk og rask tillige.
        Han favner mig saa ømt, saa ømt,
        Og kalder mig sin søde Pige.

<center><sc>Clausine.</sc></center>
    Min gode Beate! Siden det hænger saaledes sammen, saa lover jeg dig, at du skal blive lykkelig. Du skal faae din Gartner, og han et Levebrød paa min Faders Gods. Det er en Bøn, som han ikke vil nægte mig, paa min Fødselsdag, i Morgen.

<center><sc>Beate.</sc></center>
    Kiere, kiere Frøken! Hvor De giør mig lykkelig! Hvor De giør mig usigelig lykkelig.

<center><sc>Clausine.</sc></center>
    Din Lykke glæder mig, som det var min egen.

<center><sc>Beate</sc> <small><i>bekymret.</i></small></center>
    O kiere Frøken! Gid jeg ogsaa kunde glæde mig over Deres Lykke.

<center><sc>Clausine.</sc></center>
    Slaae ikke paa den Streng. Da du nu elsker, saa veed du hvad det vil sige at have mistet sin Elskede, især naar man selv har bortstødt ham.

<center><sc>Beate.</sc></center>
    Arme Frøken!

<center><sc>Clausine.</sc></center>
    Beklag mig ikke! og tael ikke mere derom. - See saa! Naar jeg saaledes et Øieblik har været tungsindig, saa bliver jeg let om Hiertet igien. Jeg giør mig al Umage for at neddysse min daarlige Kierlighed. Thi han har dog aldrig kunnet elske mig oprigtig, ellers kunde han ikke blive borte for bestandig. Maaskee han er død. Dog nei, det er han ikke. Saa havde det sikkert ahnet mig. Dertil var han ogsaa alt for sund, og ung, og stærk. Kom Beate! Mændene ere haarde imod os, vi bør være det samme imod dem. Jeg følger med dig paa dit Kammer, for at høre den fremmede Guitarspiller. Naar han har siungen dig noget forelsket Tøiere for, saa skal du svare ham igien, og jeg skal selv akkompagnere dig ved min Harpe.

<center><sc>Beate.</sc></center>
    Nei, kiere Frøken! <I>svare</I> ham kan jeg nu slet ikke!

<center><sc>Clausine.</sc></center>
    Saa skal jeg giøre det for dig.

<center><sc>Beate.</sc></center>
    Men min Gartner? kiere Frøken.

<center><sc>Clausine.</sc></center>
    Han sover. Og kommer han og lurer, og hører det, saa er det lige godt. Piin ham kun lidt. Det siger slet intet.

<center><sc>Beate.</sc></center>
    Men ... kiere Frøken ....

<center><sc>Clausine.</sc></center>
    Kom. - Først til vore Smaasyslerier.
                                                                            <small><I>De gaae.</I></small>

---

I:oehlen2002102501
T:En Ende af Skoven,
TOC:En Ende af Skoven
TYPE:prosa
N:Teksten følger <I>Poetiske Skrifter</I> (1805), I, side 58-83.

<i>hvortil Sidebygningen af Herregaarden, paa den ene Side, vender ud. Nat, men Maanelyst.</i>

<center><sc>Guilielmo</sc> <small><i>kommer med sin Guitarre.</I></small> <sc>En gammel Bonde</sc> <small><i>viser ham Vei.</I></small></center>

<center><sc>Guilielmo.</sc></center>
    Ja her maa det være! Tager jeg ikke feil saa er det ganske rigtig her. Eller - skulde det være omme paa den anden Fløy? Jeg vil conferere efter den Beskrivelse, som den lille, nydelige Beate har givet mig. Bie lidt, Landsmand! saa skal du faae Drikkepenge naar jeg kommer tilbage. <small><i>Gaaer om Hiørnet.</I></small>

<center><sc>Bilbo,</sc></center>
<center><small><i>som er den forklædte Bonde, bryder ud:</I></small></center>
    Naa jeg bander aldrig! Men Fanden forvandle mig til salig Keiser Gale Frederik, høilovlig Hukommelse, om nogen Fader er løben saaledes gal efter sin Søn, siden Methusalems Tider. Forbandede Satans Dreng! Er det ikke nok at jeg i tre Aar har maattet sende dig Penge, uden at du har takket mig derfor een eneste Gang? Og da han nu endelig er kommen fra Italien, hvor han har tilbragt tre Aar af sin bedste Ungdom, for at lære at digte og spille paa Lire, for at blive Kunstner, som han kalder det, det Afskum! O du Øgleunge! Havde jeg kundet seet paa dig, mens du var lille, at du vilde blevet Kunstner, jeg skulde vredet Halsen om paa dig, med koldt Blod, som en god Fader, der forudsaae han havde sat en Vanskabning i Verden. - Men da han nu kommer hiem, og da jeg tænker: Nu gaaer han i sig selv, som den rige Mand, som den forlorne Søn, vilde jeg sige, og æder med Svinene, og beder om Naade - saa maa jeg midt i min ulykkelige Kierlighed høre, at han løber herude som en Landstryger, og synger for Folk. Og da jeg nu endelig klæder mig ud som en gemeen Bonde, og stover efter ham, for at komme efter hans skiulte Veye, saa træffer det sig saadan af den Satans Skiebne, at han møder mig, og beder mig vise sig Vey til sin Kiselinke. Og jeg maa giøre det, da jeg endnu ikke vil være bekiendt, og da jeg vil vide hvordan det spænder af, og da jeg let kunde blive opdaget af mig gamle Ven, Oberst Hielm, for hvem jeg dog ikke kan være bekiendt at rende omkring i Bondekofte, som en Nar. Han har lovet at besøge mig i mit Skovhuus. Naar jeg har ham der, saa vil jeg give mig tilkiende, saa er Knægten i Buret. - Jeg har, for dog at hævne mig lidt, ført den Æsel giennem de dybeste Moser og skarpeste Hækker af Skoven; men det hialp ikke mere, end man slaaer Vand paa en Gaas, og jeg har selv værst af det. <small><i>Gaber.</I></small> Vaad er jeg, og kold er Natten, og søvnig er jeg - Jeg troer jeg gaaer hen og lægger mig.

<center><sc>Guilielmo</sc> <small><i>kommer tilbage.</I></small></center>
    Jo her er det rigtig nok. I dette Vindue er det. Nu min gode ærlige Landsmand! Nu skal du saamænd ogsaa have dig en god Drikkeskilling, for din Uleilighed.

<center><sc>Bilbo.</sc></center>
    Jeg siger tusind Tak, gunstige Herre!

<center><sc>Guilielmo.</sc></center>
    Du seer mig saa betænkelig ud. Du anseer det vel for en stor Synd, at jeg synger og spiller lidt uden for denne smukke Piges Vindue?

<center><sc>Bilbo.</sc></center>
    Hm - hvorfor det? Naar der dog <I>skal</I> spilles og synges, saa synes mig det er bedre at giøre det udenfor Vinduerne end indenfor. Men - med Forlov, gode Herre! Han er jo en Spillemand af sin Profession?

<center><sc>Guilielmo.</sc></center>
    Ja, min Ven!

<center><sc>Bilbo.</sc></center>
    Det maa bringe en god Skilling ind, mellem Aar og Dag.

<center><sc>Guilielmo.</sc></center>
    Ikke synderlig, imidlertid dog nok til at betale dig anstændigt med, for din Umage. See her har du en Krone. Den fik jeg sidst ved et Bønderbryllup.

<center><sc>Bilbo</sc></center>
<center><small><i>med neppe undertvingen Harme.</I></small></center>
    Ved et Bønderbryllup? <small><i>Seer paa Kronen, afsides.</I></small> Det er Kronedød Løgn. Jeg kiender Kronen. Den var i den Pung hele Penge, som jeg sendte ham i Arv, efter sin salig Grantante. <small><i>Høit.</I></small> Det maa være et Herrelevnet, at fortiene saadanne rare Penge. Men gode Herre seer mig ssa velholden ud. Tager jeg ikke feil, saa har han nok gode Forældre, der spæde lidt til, mellem Aar og Dag.

<center><sc>Guilielmo.</sc></center>
    Det kunde nok hænde sig.

<center><sc>Bilbo</sc> <small><i>sukker.</i></small></center>
    Ak ja, naar man har Børn,  som skikker sig vel, saa maa det være en Hiertens Glæde at hielpe dem frem.

<center><sc>Guilielmo.</sc></center>
    Det troer jeg. Min Fader glæder sig ogsaa ret af Hiertet over mig.

<center><sc>Bilbo</sc> <small><i>sukker dybt.</i></small></center>
    Ja det er vel ingen Under.

<center><sc>Guilielmo.</sc></center>
    Hvorfor sukker du, Landsmand?

<center><sc>Bilbo.</sc></center>
    Ak, gode Herre! Fordi jeg tænker paa <I>min</I> Søn. Det er en Æsel, en Dagdriver, et Bæst! som sætter mig graae Haar i Hovedet. Han støver omkring og fortærer mine Penge, og siger mig knap saameget som Tak engang.

<center><sc>Guilielmo.</sc></center>
    Fy den Knægt burde straffes.

<center><sc>Bilbo.</sc></center>
    Ak jeg arme Mand, jeg arme Mand! Ja vist burde han straffes. Ak! Ak! <small><i>Han vrider sine Hænder og kommer ved Armbevægelserne til at slaae Guilielmo paa Øret.</i></small> Ak gunstige Herre! Tilgiv mig min Forseelse. Det skede af Vanvare.

<center><sc>Guilielmo.</sc></center>
    Alt tilgivet. Men veed du hvad, gamle Faer? Nu skal du gaae hiem og lægge dig; thi min Tid er knap.

<center><sc>Bilbo.</sc></center>
    Glem da ikke at komme til mig i Morgen, som han har lovet.

<center><sc>Guilielmo.</sc></center>
    Jeg kommer vist.

<center><sc>Bilbo.</sc></center>
    God Nat da, gode Herre! God Nat.

<center><sc>Guilielmo.</sc></center>
    God Nat, sov vel!

<center><sc>Bilbo</sc> <small><i>i det han gaaer.</i></small></center>
    Ak! Ak! Din vanartige liderlige Skielm.

<center><sc>Guilielmo.</sc></center>
    Ja det maa du sige to Gange. <small><i>Den Gamle gaaer.</i></small> Det maa virkelig ogsaa være tungt for en stakkels gammel Mand at have saadan en snavs Dreng til Søn. Men nu er her ikke Tid til Medlidenhed. Mon hun ikke skulde være kommen paa sit Kammer endnu? Jeg seer rigtig nok intet Lys. Midlertid vil jeg dog stemme min Guitarre og synge lidt, for at lade mig høre. Søde Vaarnat! I din Favn maa jeg sagtens kunne improvisere. <small><i>Synger.</i></small>

    Saa dugbesprængte staae de Roser her.
        De lukte Urner huldt i Skyggen smile,
        Mens Sølvermaanens kolde Straaler ile
        Og blande sig med deres Purpurskier.

    De dufter under skyggefulde Træer,
        I dem forgifter Eros sine Pile.
        De nyde blussende en venlig Hvile,
        I Søvne selv, fortrylle de enhver.

    Og dog i Lundens lykkelige Bolig,
        Her under disse stille, svale Tage
        En Rose blusser endnu mere skiøn.

    Sov, søde Rosenknop! sov sødt og rolig!
        O maatte mit Sovvel et Kys ledsage
        Da var jeg Nattens lykkeligste Søn.

Tys! Der rører sig noget mellem Buskene. Det nærmer sig hid. Skulde det være hende?

<center><sc>Jakob</sc></center>
<center><small><i>kommer med sin Sæk paa Ryggen.</I></small></center>
    Ha ha! Saavidt kom vi om ikke længer. Frisk Mod, Jakob! er halv Fortæring. Den kommer ogsaa frem, som kiører med Stude. Vil ikke de Syge, saa vil de Sunde. Hvad der falder fra Næsen til Munden, er ikke spildt.

<center><sc>Guilielmo.</sc></center>
    Hvad Dievlen er det? Jeg troer Sancho Pansa gaaer heromkring, i Skoven, og spøger efter sin Død.

<center><sc>Jakob.</sc></center>
    Tys! Det raslede! Her skulde dog vel aldrig være Røvere i denne Skov?

<center><sc>Guilielmo.</sc></center>
    Hvad vil den Karl? Han lader til at være mægtig dum, og taler om Røvere. Ham skal jeg snart kyse bort. <small><i>Med høy og huul Røst.</I></small> Hvem der?

<center><sc>Jakob.</sc></center>
    Ak du milde Fader! jeg er om en Hals. Hvad skal jeg sige? Aa gid nu Kiempen var levende, saa kunde han forsvare mig.

<center><sc>Guilielmo.</sc></center>
    Hvem der?

<center><sc>Jakob.</sc></center>
    Jømmeni! Jømmeni! Jeg fattige Karl! Jeg fattige Karl! Hvad skal jeg hitte paa?

<center><sc>Guilielmo</sc> <small><i>med tordnende Røst.</I></small></center>
    Hvem der &mdash;!

<center><sc>Jakob</sc> <small><i>fortvivlet.</I></small></center>
    Run ..... d

<center><sc>Guilielmo.</sc></center>
    Rund forbi!

<center><sc>Jakob</sc></center>
    Ja gierne. <small><i>Vil rende bort, men giør i Forskrækkelsen et Svingom, hvorved han kommer til at rende, med Hovedet, lige imod Guilielmo.</I></small> Ak om Forladelse, allerunderdanigste Herr Røver!

<center><sc>Guilielmo</sc> <small><i>som før.</i></small></center>
    Jeg er ingen Røver!

<center><sc>Jakob.</sc></center>
    Ak hvem er han da?

<center><sc>Guilielmo.</sc></center>
    Cartouche!

<center><sc>Jakob.</sc></center>
    Ak! <small><i>Folder sine Hænder.</i></small>

<center><sc>Guilielmo.</sc></center>
    Mandrin!

<center><sc>Jakob.</sc></center>
    Jeg er om en Hals! Det er en chinesisk Mandarin.

<center><sc>Guilielmo.</sc></center>
    Rinaldo Rinaldini!

<center><sc>Jakob.</sc></center>
    Aa der lettede det lidt igien.

<center><sc>Guilielmo</sc> <small><i>stærkere.</i></small></center>
    Peer Mikkelsen!

<center><sc>Jakob</sc> <small><i>paa Knæe.</I></small></center>
    Ak jeg er alt død. Han behøver ikke at slaae mig ihiel.

<center><sc>Guilielmo</sc></center>
<center><small><i>paa eengang med en mild Stemme.</i></small></center>
    Du tager Feil min Ven. <small><i>Tager Jakob under Hagen.</i></small> Jeg er Robert, oder der Mann wie er sein sollte!

<center><sc>Jakob.</sc></center>
    Ak, Herr Mand hvi er sein sollte! Spar mit Liv.

<center><sc>Guilielmo.</sc></center>
    Stat op min Søn! Der skal dig intet Ondt vederfares.

<center><sc>Jakob.</sc></center>
    Ak Herr Lirendreier! Er det ham?

<center><sc>Guilielmo.</sc></center>
    Kiender du mig?

<center><sc>Jakob.</sc></center>
    Ih ja vist. Jeg var jo sidst oppe med Kantøfler, til Baron Rosenskiolds, da han spillede der; kan han ikke huske det? Jeg giorde endda saadan et Spektakkel, at han ikke kunde synge.

<center><sc>Guilielmo.</sc></center>
    Ja, det er sandt! Nu husker jeg det. Men hvad er det du har i din Sæk? Det er vel atter Kartofler?

<center><sc>Jakob</sc></center>
<center><small><i>ganske ligegyldig, i det han lætter <!-- sætter? --> Posen høiere op paa Ryggen.</i></small></center>
    Nei det er en Kiempe, gode Herre!

<center><sc>Guilielmo.</sc></center>
    En Kiempe?

<center><sc>Jakob.</sc></center>
    Ja! Ja! En Kiempe. Er det saa forunderligt? Har han aldrig seet Folk med Kiemper paa Ryggen, førend i Dag, og har dog nu været saa vidt omkring? Det er mit Levebrød, skal jeg sige ham. Jeg lever af at grave Kiemper op, til den naadige Herre, i gamle Gravhøie, til hans Neutraliekabinet. I Dag fandt jeg denne Mumie, og jeg tør svære <!-- sværge? --> paa den er ægte. Men saa vrager den naadige Herre Mumien, og siger det er en gammel Portstolpe, hvorvel jeg tør sværge paa at den er ligesaa god, som dem, der komme ude fra Egypten. - Men hvad der er indenlandsk, det duer nu aldrig. Ligesom vi ikke kunde have Mumier, ligesaa godt som andre Potentater!

<center><sc>Guilielmo.</sc></center>
    Men hvad vil du da nu med den her?

<center><sc>Jakob.</sc></center>
    Ja see det vil jeg nok sige ham, dersom han kan tie.

<center><sc>Guilielmo.</sc></center>
    O ja.

<center><sc>Jakob.</sc></center>
    Jeg vil forære den til Beate.

<center><sc>Guilielmo.</sc></center>
    Hvilken Beate?

<center><sc>Jakob.</sc></center>
    Ih den naadige Frøkens Pige! Et grumme deiligt Møebarn, der unter uns gesagt, som Svensken siger, har et godt Horn i Siden til mig. Og rigtig nok er jeg kun en fattig Bondekarl, men saa gaaer jeg hver Søndag i Kirken, og hører Præsten præke om at Fødselen adler Fortienester, og at Hytten paa Marken er akkurat ligesaa god, som Hyrden ved Tronens Fod - og saa har jeg faaet Hierte i Livet! Og da nu den naadige Herre ikke vilde have Mumien, saa tænkte jeg: Hvad der falder fra Næsen til Munden er ikke spildt; og saa fik jeg isinde at forære Jomfrue Beat'en i Fæstensgave, inden hun lægger sig.

<center><sc>Guilielmo</sc> <small><i>med en comisk Ironi.</i></small></center>
    Hør min gode Jakob! Du lader til at være et smukt skikkeligt Menneske, ret hvad man saadan kalder en haabefuld Yngling! Men, tillad at jeg siger dig det, du har ingen Menneskekundskab.

<center><sc>Jakob.</sc></center>
    See!

<center><sc>Guilielmo.</sc></center>
    Menneskekundskab mangler dig, troe mit Ord; hvilket er Aarsag i, at du overlader dig lidt for meget til din brændende Phantasie, som bringer dig til at søge Idealer i den virkelige Verden.

<center><sc>Jakob.</sc> <small><i>hurtig.</i></small></center>
    En Daler?

<center><sc>Guilielmo.</sc></center>
    See! Atter Phantasiespil! <I>Idealer</I> siger jeg. Troe du mine Ord, jeg kiender Menneskene, og iblandt dem især Pigerne, og veed med Vished at af alting i Verden hade de intet mere under Solen, end Mumier!

<center><sc>Jakob.</sc></center>
    Er det ogsaa sandt?

<center><sc>Guilielmo.</sc></center>
    Der har du en Tomark. For den kan du kiøbe din Siels Elskede en bedre Fæstensgave. Men gaae nu hen og læg dig med samt din Kiempe; thi som sagt, den giør ingen Lykke.

<center><sc>Jakob</sc> <small><i>glad.</i></small></center>
    Tusind Tak, velbaarne Herr Lirendreier! Nu saa vil jeg da ogsaa heller det. God Nat saalænge.

<center><sc>Guilielmo.</sc></center>
    God Nat!

<center><sc>Jakob</sc> <small><i>gaaer, men kommer tilbage.</i></small></center>
    God Nat! Herr Lirendreier.

<center><sc>Guilielmo.</sc></center>
    God Nat! God Nat! <small><i>Jakob gaaer.</i></small> Saa! Væk med dig. I Seng med dig, du varme Elsker. Der er ikke Lys endnu! Hun skulde dog vel aldrig klæde sig af i Maanskin? Jeg maa lade mig høre lidt igien. <small><i>klimper paa Guitarren, men standser strax.</i></small> Atter Nogen? Jeg troer Fanden har sit Spil i Nat.

<center><sc>Skoleholderen</sc></center>
<center><small><i>kommer snigende ind, med en Sækkepibe under Armen.</i></small></center>
    Tausheden hersker! Folkemængden er, paa mig nær, ubetydelig. Maanen mankerer ikke at straale Hypokondrie ned, igiennem Buskenes Tykkelse, og Bækkens Rislen kildrer det lyttende Øre. Et saadant Øieblik risikerer man vel intet ved at kalde Kierlighedens! - O Beate! Beatissime! Dine Øines Salamander-Ellement har foraarsaget saadan et Tøeveir, i mit Enkemandshiertes Nordkap, at det nu ligner en Conditoriis, der har staaet saalænge i Koppen, at den har mere Forvandtskab med Velling end Iis. - Derfor har jeg ogsaa expectoreret mig, for at tale poetice, og digtet dig en Ode, hvis Sødhed ligner din Sødhed, kiereste Beate! I en Colloqvium, med den unge Herr Guilielmo, i Middagslavet, betroede han mig at man i Italien, forhen Rom kaldet, pleier at ampligere Serenaders Sang, med Akkompagnementets Ledsagelse. Da nu min Nemhed er dievels stor, (Gud forlade mig jeg burde ikke tale saa) saa har jeg, da jeg gierne prøver en Ting, faaet isinde at probere, om vel en saadan Serenade kunde slaae an, i vort nordlige Clima. Har derfor medtaget nærværende Sækkepibe, for at akkompagnere mig selv. <small><i>Synger.</i></small>

    Beate, Beatissime!
        Jeg elsker dig til Døden.
                                              <small><i>Blæser i Sækkepiben.</i></small>
        Det skal du snart tilvisse see.
        Hør mine Suk i Nøden!
                                              <small><i>Blæser stærkt i Sækkepiben.</i></small>
        Hør mine Suk,
        Hør mine Kluk,
        Lig Nattergalens Klukke.
                                              <small><i>Blæser.</i></small>
        See mine Buk,
        Du smukke Dukk'!
        Dit Hierte ey du lukke.
           <small><i>Bukker, og blæser en lang sørgelig Tone i Sækkepiben.</i></small>

Det er forbandet med de blæsende Instrumenter, at man skal bruge Munden til dem, og saa har man i det Øieblik intet tilovers at synge med. Man kan ikke være mere end eet Sted, ad Gangen. Et Menneske har kun to Hænder, og halv saa mange Munde. Det er et indskrænket Væsen! Imidlertid er det saamænd gaaet ret smukt. Hendes Gienelskov drages ikke i Tvivl; men Skielmsmestersken skiuler Tilkiendegivelsen. I Morgen vil jeg aabne mig for hende, og jeg haaber at Aabningen skal have de fordeelagtigste Følger; thi som sagt: Hendes rosenlæbed Munds Smiil har forvandlet mit Enkemandshiertes Nordkap, til Kapo de bone Experiance! <small><i>Gaaer bort; blæsende lidet paa Veien udi Sækkepiben.</i></small>

<center><sc>Guilielmo</sc> <small><i>kommer frem.</i></small></center>
    Hele Gaardens Besætning troer jeg, Gud forlade mig min Synd, er forliebt i Kammerpigen. Jeg vilde ønske de øvrige Stude og Heste vilde skynde sig at komme, inden hun kommer. - Hvad nu? Jeg hører nogen gaae! Saa gid da ogsaa Fanden havde dig! Hvem er det da? Ah det er er jo den naragtige tydske Gartner, jeg talede med i Dag. Hvad vil den Vindbeutel her? Dog, ham behøver jeg da ikke at frygte for, fra den Kant. Han elsker kun Projekter og ingen Kammerpiger! Men seer han mig, saa slipper jeg ham ikke i den første Time. Jeg vil skiule mig i denne Busk, til han er gaaet bort. <small><i>Kryber ind i Busken.</i></small>

<center><sc>Gartneren</sc></center>
<center><small><i>kommer med sin store Sax og synger.</i></small></center>
    Endelig fik jeg min Lykke fat,
        Jeg er i Nærheden af min Pige,
        Øiet er mildt og Panden er glat,
        Rynkerne vige.
        Luun og kiølig er denne Nat,
        Skiøn uden Lige!
        Sagte med mig giennem Busk og Krat
        Skal hun sig snige.
        Siig mig, hvo eyer saa stor en Skat,
        Jeg er den Rigeste blandt de Rige.
        Endelig fik jeg min Lykke fat,
        Havde jeg nu kun fat min Pige!

    Ja Gud give jeg havde! Ulykken er at hun venter mig ikke i Aften, thi jeg skulde først komme i Morgen Aften. Men den Elsker som kunde bie til i Morgen Aften, fortiente at hænge i Morgen tidlig, inden Solens Opgang. Hvad hielpe det nu at jeg giør det aftalte Tegn, med at klippe med Saxen i een af Buskene? Hun hører det ikke, thi hun er der ikke; eller ogsaa hun sover. Men prøve det kan jeg dog sagtens. Jeg vil af al Magt klippe i denne Hæk. Gud give det maatte giøre sin forønskte Virkning. <small><i>Gaaer hen og klipper af alle Kræfter i Hækken hvor Guilielmo staaer.</i></small>

<center><sc>Guilielmo</sc> <small><i>raaber og springer frem.</i></small></center><footnote>Guilielmo] Guilielmo.</footnote>
    Au, for Satan! Gartner! Er han gal! Rider Fanden ham?

<center><sc>Gartneren</sc> <small><i>bestyrtset.</i></small></center>
    Ach - hoch - hochedelgeborner Herr Guilielmo!

<center><sc>Guilielmo.</sc></center>
    Hvad Fanden skal det betyde? <small><i>Gnider sin Arm.</i></small>

<center><sc>Gartneren.</sc></center>
    Hab ich der Herr blessirt?

<center><sc>Guilielmo.</sc></center>
    Hvorfor klipper han i Hækken?

<center><sc>Gartneren.</sc></center>
    Hvorfor - staaer Herr Guilielmo i Hækken?

<center><sc>Guilielmo.</sc></center>
    Jeg gaaer omkring og - botaniserer.

<center><sc>Gartneren.</sc></center>
    I Mørke?

<center><sc>Guilielmo.</sc></center>
    Jeg leder efter St. Hans Orme, og dem kan man ikke see ved Lys. Men hvad giør han her?

<center><sc>Gartneren.</sc></center>
    Ach jeg gaaer ochsaa sodan omkring, paa Konstens Vegne, und ever mig i at klippe lidt, efter das bloße Handelav.

<center><sc>Guilielmo.</sc></center>
    Formodentlig engageret her, siden jeg seer ham saa silde i disse Enemærker?

<center><sc>Gartneren.</sc></center>
    Ja! Und Herr Guilielmo ogsaa?

<center><sc>Guilielmo.</sc></center>
    Nei, min Ven! Jeg drager fra det ene Sted til det andet, og kan for min Død ikke lide, at man holder sig længe op paa een Plet.

<center><sc>Gartneren.</sc></center>
    Nun das ist mir sehr lieb. Angenehmer Reise, Herr Guilielmo!

<center><sc>Guilielmo.</sc></center>
    Hvad vil han sige med det?

<center><sc>Gartneren.</sc></center>
    Der Herr sagte, dat han ikke holdt sig længe op paa een Blæt, und so dachte jeg dat han ochsaa vilde denne Blæt snart forlade.

<center><sc>Guilielmo.</sc></center>
    Hvorfor det? Er det ham om at giøre?

<center><sc>Gartneren.</sc></center>
    O behüte Gott! Ich dachte nur so.

<center><sc>Guilielmo.</sc></center>
    Hør min Ven! Dersom det ikke er ubeskedent at spørge, saa siig mig: Hvad er egentlig hans Ærinde her?

<center><sc>Gartneren.</sc></center>
    Min Ærinde?..... Ich habs ja der Herr gesagt.

<center><sc>Guilielmo</sc> <small><i>fidel.</i></small></center>
    Nu min ven! Dersom det ikke er andet, saa giør han mig den Tieneste at gaae hen og klippe et andet Sted, thi sandt at sige: Han generer mig her.

<center><sc>Gartneren.</sc></center>
    Ich geniere Sie? Suchen Sie St. Hans Würmer in Gottes Nahmen; lassen Sie sich nicht genieren.

<center><sc>Guilielmo.</sc></center>
    De St. Hans Orme jeg søger, taale ligesaa lidet tredie Mand som Dagen. Reent ud sagt min gode Ven, jeg har en lille Amourette for, en Rendezvous!

<center><sc>Gartneren</sc> <small><i>ængstelig.</i></small></center>
    En Rendezvous!

<center><sc>Guilielmo.</sc></center>
    Nu ja! Er det saa forfærdeligt? Seer han det er Frøkenens Kammerpige, den lille Beate. Hun holder af mig, mellem os sagt. Eet Kys har jeg allerede faaet, men det er kun er Mundsmag, jeg venter mere. Jeg har lovet at komme og spille lidt uden for hendes Vinduer i Nat; for intet kan hun naturligviis ikke forlange saadanne Artigheder; jeg venter en passende Douceur; og altsaa seer han selv, min kiere Gartner, at hans Nærværelse maa genere.

<center><sc>Gartneren</sc> <small><i>paa dansk.</i></small></center>
    Ja det seer jeg.

<center><sc>Guilielmo.</sc></center>
    Nu ja, er det da saa besynderligt? Som sagt, hvis han kiendte Pigen vilde han ikke forundre sig.

<center><sc>Gartneren</sc> <small><i>opbragt.</i></small></center>
    Just fordi jeg kiender Pigen undrer det mig, min Herre!

<center><sc>Guilielmo.</sc></center>
    Hvad Dievlen! Nu taler han jo reent dansk.

<center><sc>Gartneren.</sc></center>
    Herre! Det er min Brud!
        Pak sig derfor af Lunden ud.

<center><sc>Guilielmo.</sc></center>
        Er det saaledes fat? Ha ha!
        Men seer han - Jeg gaaer ey endda.

<center><sc>Gartneren.</sc></center>
            Ey?

<center><sc>Guilielmo.</sc></center>
            Nei!

<center><sc>Gartneren.</sc></center>
        Herre! Det koster hans Hierteblod.
        Pigen er min, det koster ham Livet.

<center><sc>Guilielmo.</sc></center>
        Til at spille hun Lov mig har givet,
        Altsaa flytter jeg ikke en Fod.

<center><sc>Gartneren.</sc></center>
        Snart jeg hans Mod skal knække,
        Hører jeg endnu et Muk.

<center><sc>Guilielmo.</sc></center>
        Fugle fra Kirsebær kan du skrække,
        Men ey mig fra en Møe som er smuk.

<center><sc>Gartneren.</sc></center>
        Slaa han sin Streng og pak han sig.

<center><sc>Guilielmo.</sc></center>
        Praler du meer, slaaer jeg dig.

<center><sc>Gartneren</sc> <small><i>kaster Saxen.</i></small></center>
        Koman!

<center><sc>Guilielmo.</sc></center>
        Velan!
    Mn først et Ord:
    Den som slaaer den anden til Jord,
    Ham skal Pladsen tilhøre.
    Den som faldt ned,
    Gaaer bort i Fred,
    Og kløer sig bag sit Øre.

<center><sc>Gartneren.</sc></center>
    Det la'er jeg gielde.

<center><sc>Guilielmo.</sc></center>
                                          Din Haand! See der,
    Der er min.

<center><sc>Gartneren.</sc></center>
                             Og min er her.

<small><i>Musikken bliver ved, under Musikken baxes de saalænge til Gartneren falder, som reiser sig, stirrer op til Vinduet, og gaaer bort i Forbittrelse.</i></small>

<center><sc>Guilielmo.</sc></center>
    Saadan slap jeg den Vindbeutel. Hvad Dievlen er dog alt dette for Optøier? Skulde Beate virkelig - Dog den Nar! Hvem kan troe ham. Stille! Der er Lys! <small><i>Lægger Haanden paa hiertet.</i></small> Brand! Brand! Naa staae mig nu bi Erato! Euterpe! Terpsichore! Og alle I Muser, hvad I hedder, for Musik og Sang. Og du, Skiebne! Skal jeg ikke tabe de gode Tanker, jeg har om din Godlidenhed, saa lad mig nu være i Roe, for flere Optøier! <small><i>Han præluderer. Vinduet bliver oplukket. Guilielmo synger.</i></small>

    O bæver sødt, I Toner!
        Igiennem Nattens Lunde;
        O bæver sødt, og smelter i min Stemme.
        Hen giennem Skovens Kroner
        I strømme fra den Vunde,
        Et Smiil mig gav, som jeg kan aldrig glemme.
        Lad ingen Larm dig hemme,
        Forelskte Sang! som stiger;
        Ton sødt den søde Smerte,
        Der giennemfoer mit Hierte,
        Ved Synet af den skiønneste blandt Piger.
        Det Saar hun mig har givet,
        Skiønt dødeligt, er mere kiert end Livet.

    Et Sværd kan ikke saare,
        Og ey en hærdet Landse,
        Og ingen Gift saa skiult og langsomt dræber,
        Som en Hyrdindes Taare
        Og Smiil i Glædens Dandse,
        Og som et Kys af hendes Rosenlæber.
        Min Sang forgieves stræber
        At tolke dig den Lue,
        Der sødt mig giennembæved,
        Da mig forbi du svæved,
        Ved dig saa huld at skue.
        Dit Kys, den søde Gave,
        Giør Frieheds Yndling til en evig Slave.

<center><sc>Clausine</sc></center>
<center><small><i>spiller paa Harpe og synger fra Vinduet.</i></small></center>
    Gak bort, du kielne Hyrde!
        Som ikkun arme Pigers Roe vil myrde.
        Som taler sødt om Kieder,
        Og er dog vist en tøileløs Forræder.
        En Bie, som Honning kræver
        Af hvert et Blomst, og bort med Byttet svæver.
        Jeg lukker kold mit Øre;
        Din sledske Smiger kan mig ikke røre.

<center><sc>Guilielmo.</sc></center>
    Hun spiller? Digter? Synger? Uforligneligt!
    O Improvisatrice!
        Hvi kan jeg kun med Sang min Hyldest vise?
        Din Vid nu skyder Pile,
        Som før dit søde Kys og dine Smile.
        O lad mig her dig skue!
        Foreen din Vælde i en samlet Lue.
        Lad Vid og Sang og Kysse
        I salig Ruus den glade Sanger dysse!

<center><sc>Clausine.</sc></center>
    Kys er en farlig Gave;
        En Kundskabsfrugt i Edens skiønne Have.
        Min Sang du <I>der</I> kan høre;
        Min Vid vil ikke kildre i dit Øre.
        Min Vid mig sindrigt siger:
        Dit Hierte er en Samlingsplads for Piger.
        Stort Selskab jeg forsager,
        Og derfor sligt et Hiem mig ey behager.

<center><sc>Guilielmo.</sc></center>
    Ak! Jeg tilstaaer med Smerte,
        At jeg er uforsigtig med mit Hierte;
        Jeg kan det ey forsvare,
        For Smiil og Suk og Kys det staaer i Fare.
        Dog siden sidst i Lunden,
        Er alle der, kun ikke <I>du</I> forsvunden.
        Hør mine kielne Sukke!
        Og kun for dig det skal sig aldrig lukke.

<center><sc>Clausine.</sc></center>
    Jeg leer ad dine Sukke,
        Vil gaae tilsengs, og vil mit Vindue lukke.
                                                           <small><i>Vinduet bliver lukt.</i></small>

<center><sc>Guilielmo</sc></center>
<center><small><i>staaer et Øieblik maalløs.</i></small></center>
    Forbandede Gartner! Jeg giør min Eed paa, at det dog er hans Skyld. <small><i>Gaaer.</i></small>

---

I:oehlen2002102701
T:Lunden om Freyas Altar
TYPE:prosa
N:Teksten følger <I>Poetiske Skrifter</I> (1805), I, side 83-93.

<center><sc>Jakob</sc></center>
<center><small><i>med sin Pose paa Ryggen, famlende.</i></small></center>
    Hvor blev Maanen af? Jeg troer den<!-- deu --> er ikke rigtig i Hovedet. Er det at lyse? Mig synes naar man ikke har andet at giøre, end at skinne fra Morgen til Aften, saa kunde man gierne passe sit Embede. Her er saa mørkt som i en Snustobaksdaase, naar Laaget er lukket. Disse storsnudede Træer løber Een paa Armen i et Væk. Hvad ogsaa disse Skyer skal til? De duer nu ikke til andet, end til at giøre Natten sort, og Folk vaade med! Jo det er en Regiering vi har! - Jømmeni! Jømmeni! Jeg fattige Karl! Jeg er faret vild. Jeg kommer aldrig mere hiem i dette Liv, jeg kommer ikke i Seng hele Natten. Tys! Hvad er det som brummer? Nu skal vi have Tak! - Ak det er Klokken oppe i Kirketaarnet. <small><i>Klokken slaaer tolv; Jakob tæller Slagene.</i></small> Ak det er ude med mig, Klokken slaaer tolv. Hu! hu! hu! Jeg er saa bange for at Mumien skal begynde at spøge paa min Ryg. <small><i>Føler frygtsom med Haanden tilbage paa Posen.</i></small> Nei, han ligger ganske stille; han er nok falden i Søvn. Gud være lovet, det er endda en Trøst.

<center><sc>Skoleholderen</sc></center>
<center><small><i>kommer med sin Sækkepibe.</i></small></center>
    Elskov pleier at giøre blind, siger Ordsproget! Det er sandt! Mit Syn har slaaet mig feil hele Natten. Siden jeg forlod min Herskerindes Vindue er det gaaet mig ligesom Ulysses von Don Quixote! Eller hvad han heed den gamle Mand, som foer vild, og blev forvandlet til et Sviin paa sine gamle Dage. Jeg er ofte før gaaet denne Vei, uden Vanskelighed, men i Nat - Jeg veed ikke hvad det kan være. - Jeg vil ellers kalde alle mine Skolebørn til Vidne paa, om de nogentid har seet mig være bange paa Skolen, men i denne mørke sorte Skov faaer man en Ahnelse, en Beklemmelse! Det er en Fordom, man har inddrukket med Modermelken, at man altid har Respekt for disse gamle, alvorlige Bøgetræer, der dog i Grunden er lutter ufornuftige Væsner. Gid jeg havde mig et Compas, at jeg kunde lede mig ud, at jeg ved et Bestik lykkeligen kunde faae at vide disse Egnes sydlige eller nordlige Bredde.

<center><sc>Jakob.</sc></center>
    Tys! Mig syntes jeg hørte en menneskelig Stemme. - Her vrimler af Røvere i denne Skov, som af Fluer i Juleaftens Grød. Det er en Røver, det gi'er jeg min Hals paa, - det kan jeg mærke paa min Forskrækkelse - Ak hvorfor hænger man dog ikke slige Karle op. Jeg vil lade ligesom jeg brød mig om ingenting; jeg vil synge, for at sætte Mod i mig selv. <small><i>Synger ganske sagte.</i></small>

    Munken gaaer i Enge
        Den lange Sommerdag,
        Hvad giør han der saa længe?
        O ja! O ja! O ja!
        Han plukker af de Roser,
        Han plukker af de Bær,
        Dertil de Krusemynter -
                                           <small><i>Bryder af; men kontinuerer dog i en syngende ængstelig Tone.</i></small>
        Jeg tør ikke blive her!

<center><sc>Skoleholderen.</sc></center>
    Silentium! Hvad er det? Mit Blod koger i mit Liv. Jeg hørte noget grynte! Som et Vildsvin, som et Marsvin, som en Biørn! Hvis det var et glubende Dyr, som agtede at fortære mig. Ak hvad hielper mig nu alle mine Capaciteter! Gid jeg havde mig en Lygte! - Stille! Jeg faaer et Indfald! Jeg har hørt at slige Dyr skal imponeres ved stærke Instrumenters Lyd. <small><i>Blæser i Sækkepiben.</i></small>

<center><sc>Jakob.</sc></center>
    O vee! O vee! Det hvæser! Det hvæser! Det er ikke engang en Røver. Det er sikkert en Gienganger! Eller en Kat! Eller en Bussetrold! Hvad skal jeg nu giøre? Skal jeg flygte bort eller blive her? Skal jeg gaae? <small><i>Støder sig mod Freyas Altar.</i></small> Ney jeg skal staae.

<center><sc>Skoleholderen.</sc></center>
    Buskens Raslen bliver ved! Ak jeg staaer paa Gravens Bredde. Skal noget redde mit Liv saa er det en hurtig Retirade. <small><i>Han tager Flugten hen mod Altaret, og omfavner Jakob.</i></small> Nu er det ude med mig!

<center><sc>Jakob.</sc></center>
    Ja med mig ogsaa!

<center><sc>Skoleholderen.</sc></center>
    Jakob! Jakob! Er det dig!

<center><sc>Jakob.</sc></center>
    Skolemester! Er det ikke andre end ham? Jeg meente det var en Røver, eller i det mindste en Gienganger.

<center><sc>Skoleholderen.</sc></center>
    Siig mig Jakobus, hvad vil du her?<footnote>hvad] Hvad</footnote>

<center><sc>Jakob.</sc></center>
    Her? Her vil jeg sku ingenting! Kunde jeg bare slippe bort.

<center><sc>Skoleholderen.</sc></center>
    Gaaer du da omkring i Taaget?

<center><sc>Jakob.</sc></center>
    Næstendeels. Men hvad vil Magisteren her? - Ak der rasler det jo igien.

<center><sc>Skoleholderen.</sc></center>
    Mit Hierte isner i mit Liv.

<center><sc>Jakob.</sc></center>
    Ak Magister!

<center><sc>Skoleholderen.</sc></center>
    Ak min Ven!
                                                 <small><i>De staae forstenede i hinandens Arme.</i></small>

<center><sc>Gartneren</sc> <small><i>kommer.</i></small></center>
    Fordømte Nat! Som saa lumskelig har berøvet mig al min Glæde, gjort mig til en Nar, til et ulykkeligt Menneske! Leder du mig nu ogsaa vild? Ha! Leed mig kun vild, langt borte herfra, fra den troløse, falske Slange! - O men hvis hun dog elskte mig alligevel? Hvis denne Knægt kun vilde narre mig, fordi jeg forstyrrede ham i hans Lirumlarum? Men - tager jeg ikke feil, saa hører jeg noget røre sig henne mellem Stenene. Det er et gammelt Offersted, hvor man maaskee for nogle hundrede Aar siden har berøvet mange Mennesker Livet. Hu! - Jeg gyser! Det rører sig igien? Det er Mennesker. Frisk Mod! Jeg maa vide hvem det er. Frisk Mod! <small><i>Han støder mod Stenene og omfavner Jakob og Skoleholderen.<!-- Skolehold. --></i></small>

<center><sc>Skoleholderen.</sc></center>
    Ak naadige Herr Røver, spar mit Liv! Jeg sidder med Kone og mange smaae uforsørgede Børn, som ikke engang have Raad til at frabede sig al Condolence i Aviserne, hvis jeg ved Døden afgaaer.

<center><sc>Jakob.</sc></center>
    Ak naadige Herr Røver spar ogsaa mit Liv, jeg sidder ogsaa med smaa Børn, ligesom Skolemesteren.

<center><sc>Gartneren</sc> <small><i>afsides.</i></small></center>
    Det er Skolemesteren og Jakob. Hvis de nu skulde kiende mig? Jeg gidder ikke tale<footnote>tale] talt</footnote> tydsk, og er slet ikke stemt til at spille min Rolle.

<center><sc>Jakob</sc> <small><i>pegende paa Skoleholderen.</i></small></center>
    Jeg skulde ikke rose min Prosepter i hans Øine, men han har flere Penge i sin lille Finger, end jeg i hele min Krop.

<center><sc>Skoleholderen.</sc></center>
    Ak kiere Herr Røver! Mærker han ikke nok, at Knægten er bange for den Pose, han har paa Nakken?

<center><sc>Gartneren.</sc></center>
    Kiere Børn! Jeg er ingen Tyv, eller Røver. Lad de Griller fare.

<center><sc>Skoleholderen.</sc></center>
    Ak saa <I>ræd</I> os da fra Tyve og Røvere; thi der er flere endnu! See der. <small><i>De staae stille.</i></small>

<center><sc>Guilielmo</sc></center>
<center><small><i>kommer med en lille Seddel i Haanden.</i></small></center>
    Søde, nydelige Pige!
        Altsaa er jeg dog dig kiær.
        Denne lille Seddel her
        Lærer sødt mit Hierte stige.
        Jeg af Glæde neppe veed
        Hvor jeg Foden hen har flyttet,
        Til min Sang hun sødt har lyttet,
        Hun har hørt min Kierlighed.
        Men hvis jeg kan troe mit Blik,
        Er jeg i den samme Lund,
        Hvor af rosenrøde Mund
        Første søde Kys jeg fik.
        Her hvor jeg i Morges sukked,
        Medens Freyas skiønne Navn
        I min elskte Fødestavn
        Jeg paa disse Stene hugged.
        Endnu, Elskte! ey for dig
        Mine glade Øine tindre,
        O men for min Sorg at lindre
        Trøste skal Beate mig.
        Sjunken for dit Altar hen!
        Freya, i din skiønne Have,
        Tak da for den første Gave,
        Som du skienkte huld din Ven!
            <small><i>Han gaaer hen for Alteret, breder sine Arme ud, og omfavner alle de andre Tre. En Skye gaaer fra Maanen og han bliver dem vaer.</i></small>

<center><sc>Skoleholderen.</sc></center>
    Er det ham, Herr Spillemand?

<center><sc>Jakob.</sc></center>
    Er det ham Herr Lirendreier?

<center><sc>Gartneren.</sc></center>
    Er det ham, Herr Lurendreier?

<center><sc>Guilielmo.</sc></center>
    Ha! ha! ha! Kun lee jeg kan. --

Om Freyas Altar I alle staae,
    I arme Krabater!
    Og anklager Skiebnen, som skabte saa faae
    Beater.
    Hvi var hun dog ogsaa saa sær?
    Hvi gav hun ei Een til hver?

<center><sc>Jakob.</sc></center>
            Den Mær!

<center><sc>Guilielmo.</sc></center>
    Ret skield! Saa kommer hun straxen,
        Men synk ey paa Knæerne hen,
        I værdige Riddersmænd
        Af Kiempen, af Sækkepiben, og Saxen!

<center><sc>Skoleholderen.</sc></center>
        Vi taaler ey at vor Ære læderes.

<center><sc>Guilielmo.</sc></center>
        Læderes den, naar I nobliseres?

<center><sc>Jakob.</sc></center>
        Vi vil ikke blesseres!

<center><sc>Guilielmo.</sc></center>
        Velan da, jeg gaaer,
        Og medens I staaer
        Om Kierligheds Alter
        Og sukker og døe!
        Jeg synger min Psalter
        Og savner min Møe.
                                                                   <small><i>Gaaer.</i></small>

<center><sc>Skoleholderen og Jakob.</sc></center>
        Ak vi arme forelskede Mænd.

<center><sc>Gartneren.</sc></center>
        Gaae du er hende værd.

<center><sc>Skoleholderen og Jakob.</sc></center>
        Hvad skal vi vel giøre? Hvor flyer vi hen?

<center><sc>Gartneren.</sc></center>
        Bie kun! Hævnen er nær!

<center><sc>Alle Tre.</sc></center>
            Hævnen er nær.

<center><sc>Gartneren.</sc></center>
    Ha! Den fordømte Knægt! Herr Magister! Jeg faaer strax et Indfald om hvordan vi for det første kan hævne os. Vil de række Haand dertil?

<center><sc>Skoleholderen.</sc></center>
    Med Fornøielse! Jeg giør gierne mine Uvenner al den optænkelige Skade der staaer i min Magt.

<center><sc>Jakob.</sc></center>
    Jeg ogsaa. Det var jo Synd andet!

<center><sc>Gartneren.</sc></center>
    Han kommer i Morgen til den naadige Herre, for at forskiønne Festen med sit Syngerads, som det hedder. Men istedet for at blive den Musikantersvend han er, saa har han altid for Skik at regne sig med, som et Lem af den herskabelige Familie. Denne Impertinence maa giøres indlysende, hos den naadige Herre, at han modtager ham koldt og tilbageholdende. Jeg er vis paa at Knægten, ved den Leilighed, selv render sig en Kniv i Livet.

<center><sc>Skoleholderen.</sc></center>
    Bene, min bedste Ven. Og jeg tager mig selv paa, at stemme den naadige Herr Oberst mod Guitarspilleren.

<center><sc>Gartneren.</sc></center>
    Saa vil alting gaae godt.

<center><sc>Skoleholderen.</sc></center>
    Men siig mig hvordan De paa eengang er bleven det danske Sprog saa mægtig, min Ven! Thi Vanskelighedens Superlativitet, for en Fremmed, er bekiendt nok.

<center><sc>Gartneren.</sc></center>
    En anden Gang, Herr Magister! En anden Gang. Nu ville vi kun tænke paa vor fælles Hevn.
<center><small><i>Han rækker dem hver sin Haand, derpaa synge de</i></small></center>

<center><sc>Alle Tre.</sc></center>
            Haand i Haand
                Ved Hævnens Baand
                Forenede vi staae.
                Hævn vi vil,
                Den maa der til
                Hvordan det end vil gaae.
                Enten hævne
                Eller revne
                Ville vi af Harm.
                Alle Tre,
                I Vel og Vee,
                Trofast Arm i Arm.
                                                          <small><i>De gaae bort.</i></small>

---

H3:Tredie Akt

I:oehlen2002102801
T:Værelse
TYPE:prosa
N:Teksten følger <I>Poetiske Skrifter</I> (1805), I, side 94-102.

<center><sc>Obersten. Skoleholderen. Kaspar.</sc></center>

<center><sc>Obersten.</sc></center>
    Alt nok, min gode Skolemester!
        Vær han forsikkret at jeg veed
        Paa hvilken Maade, med hvad Beskeed
        Man skal modtage slige Giester;
        Først et Par Ord, en buldrende Stemme,
        Dernæst et Blik, hvoraf han seer
        At man er en Mand med en fast Carakteer.
        Tro kun mig, jeg skal intet glemme.

<small><i>Til Tieneren.</i></small> Lad Monsieur Guilielmo vente lidt endnu. Det er mig ikke beleiligt. <small><i>Tieneren gaaer.</i></small>

<center><sc>Skoleholderen.</sc></center>
    Jeg haaber Herr Oberst, at denne Advarsel tilgives mig, som skedte af Frygt for Impertinencens Yttrelse.

<center><sc>Obersten.</sc></center>
    Smal Sag! Smal Sag, Skoleholder. Gaae kun ind i Kabinettet saalænge. <small><i>Skoleholderen gaaer.</i></small> Nu gielder det at holde Ørene stive! Jeg er saa god, jeg lader mig strax formilde. - Hvilke forbandede Optøier hører jeg ikke han har havt med Beate! Hvem skulde sagt det om den Pige? Nu staaer han derude og ærgrer sig over at han maa vente. - Lad ham kun vente. - Er dog nysgierrig for at see ham. - Men han maa vente lidt endnu. <small><i>Sætter sig ned.</i></small> Han kan gierne taale at vente. <small><i>Springer op.</i></small> Men Ulykken er, <I>jeg</I> kan <I>ikke</I> taale det! Hei Kaspar! <small><i>Tieneren kommer.</i></small> Lad ham komme ind. <small><i>Tieneren gaaer. Obersten sætter sig.</i></small>

<center><sc>Guilielmo</sc> <small><i>kommer.</i></small></center>
    Ærbødige Tiener, Herr Oberst!

<center><sc>Obersten.</sc></center>
    Servitør! Hvad vil han?

<center><sc>Guilielmo</sc> <small><i>vender sig om.</i></small></center>
    Hvem? Tieneren? Han er allerede gaaet, Herr Oberst.

<center><sc>Obersten</sc> <small><i>hidsig.</i></small></center>
    Troer han ikke jeg har Øine i Hovedet at see med?

<center><sc>Guilielmo.</sc></center>
    Det er altsaa mig De mener?

<center><sc>Obersten.</sc></center>
    Hvem skulde jeg ellers mene?

<center><sc>Guilielmo.</sc></center>
    Min Herre! - Dog, jeg erindrede ikke at det er Brug hos enkelte gamle Folk at betiene sig af den tredie Person.

<center><sc>Obersten.</sc></center>
    Person mig hid og Person mig did. Jeg veed nok hvad Person jeg skal bruge. Jeg kiender nok Personen. Altsaa, hvem er han?

<center><sc>Guilielmo.</sc></center>
    Jeg er den Sanger, som nylig er kommen fra Italien, som De har sendt Bud efter, og som nu kommer for at more Deres smukke Datter lidt, med sin Sang, paa hendes Fødselsdag.

<center><sc>Obersten.</sc></center>
    Min smukke Datter? Han betiener sig af nogle egne Udtryk, min Kiere!

<center><sc>Guilielmo.</sc></center>
    Er hun ikke smuk, beder jeg om Forladelse. Mig er sagt at hun var smuk, ellers var jeg ikke kommen.

<center><sc>Obersten</sc> <small><i>hurtig.</i></small></center>
    Jo gu er hun smuk, jo! - Men man tiltaler i Almindelighed ikke fornemme Folk saaledes a la bon compagnon, min kiere Spillemand!

<center><sc>Guilielmo.</sc></center>
    Er jeg Dem virkelig kier, Herr Oberst, saa giør mig den Tieneste at tiltale mig lidt blidere. Jeg er vant til at omgaaes Folk du bon ton, og det støder mit musikalske Øre at høre uharmoniske Akkorder.

<center><sc>Obersten.</sc></center>
    Folk du bon ton? Folk du bon ton? Er jeg ingen Mand du bon ton?

<center><sc>Guilielmo.</sc></center>
    Den ton, De betiener Dem af, imod mig, er i det mindste ikke bon, Herr Oberst!

<center><sc>Obersten.</sc></center>
    Kort og got: Han er Spillemanden?

<center><sc>Guilielmo.</sc></center>
    Jeg forstaaer at spille paa Guitarre.

<center><sc>Obersten.</sc></center>
    Altsaa: Han spiller! Han synger! Han vraaler af fuld Hals! Han giør saamange Trimulanter og Rullader som han vil; han faaer sin Betaling! Men ingen Impertinencer<footnote>Impertinencer] Inpertinencer</footnote>! Det siger jeg ham. Og ingen Passiar eller Raisonnering. Han spiser med de andre Tienestefolk. Og ingen Familiarisering. Hører han? Jeg veed nok at Baron Rosenskiold har været saadan en Nar, men hos mig gaaer det anderledes til. Naar man er Hund, maa man tage tiltakke med at gnave Been!

<center><sc>Guilielmo.</sc></center>
    Hvad Satan er det for en Snak? Veed De vel min Herre, at hvis De endnu et Øieblik bliver ved, som De har begyndt, saa knækker jeg Deres Hals?

<center><sc>Obersten.</sc></center>
    Dreng! Spillemand! Cujon!

<center><sc>Guilielmo</sc> <small><i>forbittret.</i></small></center>
    Dreng? Cujon?..... <small><i>Springer hen i en Krog hvor der hænger en Sabel, griber den og kommer tilbage.</i></small> Det vil komme an derpaa, hvem af os to der fortiener Cujonsnavnet!

<center><sc>Obersten.</sc></center>
    Du vil slaaes med mig?

<center><sc>Guilielmo.</sc></center>
    Hvis Deres Ære tillader Dem at slaaes med en slet og ret Kunstner; hvis ikke, binder jeg Dem et Tørklæde for Munden, da jeg ikke vil høre flere Grovheder, og fortæller hele Verden hvad De er for en Karl.

<center><sc>Obersten</sc> <small><i>trækker.</i></small></center>
    Du modløse Praler,
        Min Sabel er hvas.

<center><sc>Guilielmo</sc> <small><i>trækker.</i></small></center>
        Herr Oberst, nu taler
        De først mig tilpas.

<center><sc>Obersten</sc> <small><i>stiller sig en garde.</i></small></center>
        Vist Ingen meer henter
        Med Liren dig hen.

<center><sc>Guilielmo</sc> <small><i>giør det samme.</i></small></center>
        Paa fleer Instrumenter
        Jeg spiller end dem.

<center><sc>Obersten.</sc></center>
        Saa kom kun nu da. <small><i>Falder ud.</i></small>
        Ha!

<center><sc>Guilielmo.</sc></center>
                    Ha!

<center><sc>Obersten.</sc></center>
                                     Ha!

<center><sc>Guilielmo.</sc></center>
                                                     Ha!

<center><sc>Obersten.</sc></center>
        Du skal føle min Harm.

<center><sc>Guilielmo.</sc></center>
        Jeg har saaret Der' Arm!

<center><sc>Obersten.</sc></center>
        Det er Løgn!

<center><sc>Guilielmo</sc></center>
<center><small><i>slaaer ham Sabelen af Haanden.</i></small></center>
                                          Det er sandt.

<center><sc>Obersten.</sc></center>
        Jeg tabte.

<center><sc>Guilielmo.</sc></center>
                                          Jeg vandt!
                                                     <small><i>Sætter Kaarden hen.</i></small>

Jeg haaber, Herr Oberst! at de ikke oftere kalder mig Cujon, hvis jeg flere Gange skulde have den Fornøielse at træffe Dem i mit Liv. For nærværende Tid rekommanderer jeg mig, i Deres Bevaagenhed. <small><i>Bukker og gaaer.</i></small>

<center><sc>Obersten.</sc></center>
    Ha for Satan! Den Knægt hugger godt. <small><i>Holder sig om Armen og kalder</i></small> Hm! Hm! Er der da ingen? - Skolemester!

<center><sc>Skoleholderen</sc> <small><i>kommer.</i></small></center>
    Herr O &mdash;! Ak forbarmende Gud, Herr Oberst! Hvordan er De tilredet?

<center><sc>Obersten.</sc></center>
    Hold sin Mund og skaf mig et Bind.

<center><sc>Skoleholderen.</sc></center>
    Ak det har Spillemanden giort. Hey Gevalt! Hielp!

<center><sc>Obersten</sc> <small><i>slaaer ham paa Øret.</i></small></center>
    Hold Kieft Præceptor! Prostituer mig ikke, med sin Dumhed. Skaf mig noget at binde om Armen.

<center><sc>Skoleholderen.</sc></center>
    Ak, Herr Oberst! Var det ikke bedst at Armen blev sat af, inden der gaaer Koldfyr i hele Kroppen?

<center><sc>Obersten.</sc></center>
    Er han da reent ravruskende gal! Søg mig Noget op, siger jeg! Følg mig. <small><i>Gaaer.</i></small>

<center><sc>Skoleholderen</sc> <small><i>ude af sig selv.</i></small></center>
    Søg mig noget op! Følg mig! Hvordan kan jeg følge ham, naar jeg skal søge ham Noget op? Ak Stuen dreier sig rundt, for mine Øine. Saa fuld har jeg endnu aldrig været, uden i Forveien at have drukket Brændeviin. Der ligger en Støvlemanschet! Nei den er for god! - Ak den forbandede Gartner! Det er en Slange, Obersten har faaet i sin Have, som berøver hans troe Tienere Uskyldighedens dyrebare Klenodie. - Der ligger et skident Viskeklæde! Nei det er ikke godt nok. <small><i>Standser midt paa Gulvet.</i></small> Her ligger Blod! <small><i>Slaaer Hænderne sammen.</i></small> Naa, nu har jeg Dievlen forlade mig min slemme Synd aldrig seet Mage. Det maa have været her, Slaget stod! - Jo det var en net <I>smal</I> Sag! - Der ligger en Bomuldsstrømpe, som Frøkenen har begyndt at strikke paa. Den er god. <small><i>River Pindene ud.</i></small> Nei den duer dog nok ikke! - Den hidser! Jo det var en net Kniv, Spillemanden rendte sig selv i Livet. - Ak du ulyksalige Kierlighed! Du fordærvelige Profession! Passion vilde jeg sige. <small><i>Obersten raaber indenfor: ,,Skolemester!''</i></small> Jeg - vil baade tage Støvlemanschetten, - og Viskeklædet, - og Bomuldsstrømpen med, saa kan den naadige Herr Oberst selv vælge.
                                                                               <small><i>Gaaer.</i></small>

---

I:oehlen2002102802
T:Lunden om Freyas Altar
TYPE:prosa
N:Teksten følger <I>Poetiske Skrifter</I> (1805), I, side 102-17.

<center><sc>Clausine</sc></center>
<center><small><i>i Beates Klæder, med en Rosenkrands og et Slør om Hatten; kommer urolig ind.</i></small></center>

    Det frygtsomme Dyr
        Af Jægeren jages;
        Til Skoven det flyer,
        For ei at opdages.
        Nu staaer det i Læe,
        Bag skiulende Træe,
        Hvor Grenene hvælver,
        Og ryster og skielver
        Med vaklende Knæe!

Hvor mit Hierte slaaer! Jeg saae et Glimt af ham henne i Skoven. - Jeg tvivler ikke længer. Det er ham! Det er Vilhelm - som min barnagtige Stolthed forskiød - som nu er kommen tilbage. O gid han aldrig var kommen. Den Letsindige! Hans Nærværelse har oprevet det halvlægte Saar, og finder jeg ham troeløs, saa er jeg ulykkelig for evig. O Beate! Beate! <small><i>Hun sætter sig paa Altarstenen, slaaer Sløret over Øinene og støtter Hovedet til sin Haand.</i></small>

<center><sc>Guilielmo</sc> <small><i>kommer.</i></small></center>
    Der sidder hun alt! Paa sit Altar! Freya, paa sit Altar! O du kiere, søde Pige! Lad mig nu sige dig et ømt Farvel.

<center><sc>Clausine.</sc></center>
    Et ømt Farvel?

<center><sc>Guilielmo.</sc></center>
    Ja! Jeg reiser i dette Øieblik bort, Tilfældet forbyder mig at blive her længer, som jeg først havde besluttet. Du faaer mig altsaa formodentlig aldrig mere at see. Jeg er reisefærdig, og trænger ikke til nogen anden Hiertestyrkning paa Veien, end et Kys af en smuk Pige. Det giør mig munter og oprømt, i den meest taagede Slud, hvormeget mere i dette smukke Foraarsveir.

<center><sc>Clausine.</sc></center>
    Herr Guilielmo, jeg har stevnet Dem hid, for at bede Dem holde inde, med Deres Opmærksomhed for mig. Jeg maa sig Dem, at jeg har en Kiereste, og at jeg elsker ham for høit, til at blive ham utroe.

<center><sc>Guilielmo.</sc></center>
    Altsaa har du dog en Kiereste? Men er du ham da utro, fordi du giver mig det lille Kys? Kiere Beate! Den ene Fortrolighed er den anden værd, jeg vil tilstaae dig, at der lever en Pige etsteds i Verden, som jeg kanskee elsker ligesaa høit, som du elsker din Kiereste, og dog betænker jeg mig ikke et Øieblik paa at kysse dig.

<center><sc>Clausine.</sc></center>
    Deres Opmærksomhed for mig, røber just ikke megen Varme, for den anden stakkels Pige. Hvad mener De hun vilde sige, hvis hun var her?

<center><sc>Guilielmo.</sc></center>
    Hun vilde tilgive mig. Kiere Beate! Tag nu dit Sløer fra Ansigtet.

<center><sc>Clausine.</sc></center>
    Nei!

<center><sc>Guilielmo.</sc></center>
    Jeg vil endogsaa tilstaae dig, Aarsagen hvorfor jeg holder saameget af dig, er at du i alting virkelig er hende meget liig. Jeg drager hele Landet om for at finde hende. Jeg elsker hende høit, kan du troe. Undertiden naar jeg gaaer giennem Skoven, om Natten, løber jeg hen og favner et Træe, i den Tanke, at det er hende. Hvor meget kierere maa det nu altsaa være mig, at favne dig? Vil du da nægte mig det eneste Kys, inden vi skilles ad?

<center><sc>Clausine.</sc></center>
    Fortæl mig Deres Kierligheds Historie.

<center><sc>Guilielmo.</sc></center>
    Vil du saa kysse mig?

<center><sc>Clausine.</sc></center>
    Hvis De fortiener det.

<center><sc>Guilielmo.</sc></center>
    Ak den Historie er snart fortalt. Et Menneske kan længe være om at opleve det, som lader sig sige i to Ord. Seer du, det var en deilig Pige i Kiel, som jeg lærte at kiende, mens jeg laae der, ved Universitetet. Jeg elskede hende, saasnart jeg saae hende, troede ogsaa at hun elskede mig, men tog feil.

<center><sc>Clausine.</sc></center>
    Det var tungt!

<center><sc>Guilielmo.</sc></center>
    At jeg fortvivlede kan du sagtens begribe. Jeg besluttede at reise udenlands, for at glemme hende, reiste ogsaa i tre Aar, kom tilbage, og har endnu ikke glemt hende. Du leer mig vist ud, kiere Beate!

<center><sc>Clausine.</sc></center>
    Skulde jeg lee ad det?

<center><sc>Guilielmo.</sc></center>
    At hun nu var i Kiøbenhavn, seer du, det ahnede mig; thi Tanten hun havde været hos, i Kiel, var død. Ingen kiendte hende, thi hun levede meget afsondret. Hos sin Fader, som boede i Kiøbenhavn, maatte hun være. Men jeg vidste knap hans Navn. Hvad han var vidste jeg ikke. Det var aldrig faldet mig ind at tænke paa Faderen; thi jeg tænkte kun paa Datteren. Du anseer mig vist for en Phantast, kiere Beate!

<center><sc>Clausine.</sc></center>
    Ih men hvad for Tanker har De da ogsaa om mig, Herr Guilielmo?

<center><sc>Guilielmo.</sc></center>
    Da jeg nu hele Vinteren opholdt mig incognito i Byen, for ikke at falde min Fader i Hænderne, der vilde koble mig sammen med en rig Enke, og endnu ikke fandt hende, saa begyndte jeg at blive bedrøvet. Men du veed nok hvordan det gaaer, naar Foraaret kommer, naar Blomsterne titte frem, og Fuglene synge, saa faaer man Mod, enten man vil eller ey. En Ahnelse sagde mig, at jeg skulde træffe hende, paa Landet et Sted. Og derfor spiller jeg egentlig denne Sanger-Rolle, som skaffer mig Adgang i ethvert Huus.

<center><sc>Clausine.</sc></center>
    Og Deres Letsindighed?

<center><sc>Guilielmo.</sc></center>
    Vedligeholder mit Liv. I Førstningen smægtede jeg hen, lod Glæden gaae mig forbi, og svandt ind som en Skygge. Nu er jeg munter, nyder<footnote>nyder] nyden</footnote> den, og trives. Hvad mener du hun bifalder meest?

<center><sc>Clausine.</sc></center>
    Og Deres Elskovshandler?

<center><sc>Guilielmo.</sc></center>
    O du med dine Elskovshandeler! Enhver smuk Pige er mig det samme som en Blomst. Jeg elsker Eder alle! Husvaler mig i Eders Duft, qvæger mig i Eders Skier! Enhver smuk Pige opfrisker mere eller mindre Billedet, i min Phantasie, om min Clausine. Hende troer jeg at favne og kysse, naar jeg favner og kysser jer andre. - See saa, min lille Skriftemoer. Troer du nu at du, uden at være din Kiereste utroe, kan give mig et Kys?

<center><sc>Clausine.</sc></center>
    Ja! Nu troer jeg det. <small><i>Hun slaaer Sløret tilbage og kaster sig i hans Arme.</i></small>

<center><sc>Guilielmo.</sc></center>
    Gode Gud i Himlen! Clausine! Clausine! Er det - er det dig! Er det dig selv?

<center><sc>Clausine.</sc></center>
    Ja det er mig! Og jeg har i tre Aar begrædt min Letsindighed, min daarlige Stolthed, thi jeg elsker dig. Jeg elsker dig!

<center><sc>Guilielmo</sc></center>
<center><small><i>stirrer paa hende, i høieste Henrykkelse.</i></small></center>
    Ja det er hende! Ja det er hende!

<center><sc>Clausine.</sc></center>
    Det er mig.

<center><sc>Guilielmo.</sc></center>
    Naar - hvordan - paa hvad Maade - Svar mig - O ney, svar mig ikke. - Lad mig synke til dit Bryst; lad mit Hierte, som saalænge har stormet ene og forladt, hvile ved dit skiønne Bryst. Men ikke her! - For Freyas Altar! Hvor jeg i Morges huggede dit Navn! Hendes Navn! Og besvoer hende - og hun har hørt min Bøn - tre Skridt derfra - O kom Clausine! Giv mig din Rosenkrands. <small><i>Han tager Krandsen af hendes Hat og lægger den paa Altaret. De synke begge ned derfor.</i></small>

<center><sc>Begge.</sc></center>
    Freya i det Høye!
        Lad dit lyse Øie
        Smile til os ned.
        For dit Altar vi os bøye,
        Kierlighed!

<center><sc>Clausine.</sc></center>
        Riv ham aldrig fra min Barm!

<center><sc>Guilielmo.</sc></center>
        Hegn om Elskov, huld og varm!

<center><sc>Begge.</sc></center>
        O da skal vi hver en Vaar,
        Naar Mark og Skov i Blomster staaer,
        Af Lillier og af Epheu grøn,
        Af Narzis og Tusindskiøn,
        Negliker, Violer blaae,
        Roser og Aurikler smaae,
        Slynge her dit elskte Navn!
        Synke begge Favn mod Favn!
        Takke dig Bryst imod Bryst,
        For din søde, søde Lyst.

<center><sc>Guilielmo.</sc></center>
    Elste, velsignede Pige! Men siig mig nu - forklar mig nu &mdash;

<center><sc>Clausine</sc> <small><i>pludselig angest.</i></small></center>
    Ak Gud! Det falder paa mit Hierte som Blye! Ulyksalige Overgivenhed. Vilhelm! Vilhelm! Du bliver aldrig min. Din Fader giver aldrig sit Samtykke.

<center><sc>Guilielmo.</sc></center>
    Hvorfor? Hvi bliver du saa angst, kiere Pige!

<center><sc>Clausine.</sc></center>
    Han er her! Han har friet til mig, og jeg har givet ham Kurven, paa en Maade, som har opbragt ham til Raserie.

<center><sc>Guilielmo.</sc></center>
    Min Fader her? Og friet til dig? Besynderlighed paa Besynderlighed! O men hvad bryder jeg mig om hans Samtykke, naar du kun elsker mig.

<center><sc>Clausine.</sc></center>
    Kiereste Vilhelm!

<center><sc>Guilielmo.</sc></center>
    Men siig mig dog, hvordan kommer du her? Hvor er <I>din</I> Fader? Er han her i Besøg hos Oberst Hielm?

<center><sc>Clausine.</sc></center>
    Oberst Hielm er jo min Fader!

<center><sc>Guilielmo.</sc></center>
    Hielm? Din Fader hedder jo Ringborg.

<center><sc>Clausine.</sc></center>
    Veed du ikke endnu at han maatte forandre sit Navn, efter den rige Onkel han arvede.

<center><sc>Guilielmo</sc> <small><i>forfærdet.</i></small></center>
    Ak, nu falder det paa <I>mit</I> Hierte som Blye.

<center><sc>Clausine.</sc></center>
    Hvorfor?

<center><sc>Guilielmo.</sc></center>
    Jeg har nyelig duelleret med din Fader, og stukket ham i Armen.

<center><sc>Clausine.</sc></center>
    Jesus!

<center><sc>Guilielmo.</sc></center>
    Saaret er ligesaa ubetydeligt for ham, som farligt for mig.

<center><sc>Clausine.</sc></center>
    Gode Gud hvordan &mdash;

<center><sc>Guilielmo.</sc></center>
    Jeg kiendte<footnote>kiendte] kiente</footnote> ham ikke, og han fornærmede mig.

<center><sc>Clausine</sc></center>
<center><small><i>slaaer Hænderne sammen.</i></small></center>
    Hvad skal vi giøre!

<center><sc>Guilielmo.</sc></center>
    Vil du atter skilles fra mig paa nye, og for stedse?

<center><sc>Clausine.</sc></center>
    O nei, nei! Det har jeg svoret ved Freyas Altar.

<center><sc>Guilielmo.</sc></center>
    Saa maa vi flye.

<center><sc>Clausine.</sc></center>
    Hvorhen?

<center><sc>Guilielmo.</sc></center>
    For det første til en gammel Bonde, her i Nærheden, paa hiin Side Skoven; han skal skiule os.

<center><sc>Clausine.</sc></center>
    Men min arme Fader! Hans Ængstelse! Og paa min Fødselsdag.

<center><sc>Guilielmo.</sc></center>
    Din Fødselsdag! Søde Pige, hvor forunderligt dog alting træffer sammen. <small><i>Omfavner hende.</i></small> Vær rolig. Pas paa at der ingen kommer og overrumpler os. <small><i>Clausine passer paa, Guilielmo tager et Stykke Pergament ud af sin Tegnebog, skriver nogle Linier derpaa, spalter en Green, stikker Pergamentet i Spalten og planter Grenen ved Freyas Altar.</i></small> See saa! Denne Budstikke skal betage ham al Ængstelse.

<center><sc>Clausine.</sc></center>
    Gud, der kommer min Fader!

<center><sc>Guilielmo</sc></center>
<center><small><i>slynger sin Arm om hendes Liv.</i></small></center>
    Afsted! Afsted! Vi have offret til Freya. Hun ledsager os! <small><i>De flye.</i></small>

<center><sc>Obersten. Skoleholderen.</sc></center>

<center><sc>Skoleholderen.</sc></center>
    Ak Herre Gud!
        Du milde Fader!

<center><sc>Obersten.</sc></center>
        Til Pladsen ud!
        Mig intet skader.
        Støn ei som en Hest.

<center><sc>Skoleholderen.</sc></center>
        Dueller jeg hader
        Som Ædder og Pest.

<center><sc>Obersten.</sc></center>
        En gammel Soldat,
        En frygtsom Krabat,
        Kun lidt Sympathie.

<center><sc>Skoleholderen.</sc></center>
        Naar Vaabnene skralder,
        Da strax jeg forfalder
        Til Melancholie.

<center><sc>Obersten.</sc></center>
        Den Mand jeg ei kan have kier,
        Som ei er dristig og forvoven.

<center><sc>Skoleholderen.</sc></center>
        Omgaaes forsigtig med Gevær,
        Fornuften byder os, og Loven.

<center><sc>Begge.</sc></center>
        Hver følger sin Natur,
        I Modgang og i Fare.

<center><sc>Obersten.</sc></center>
        Jeg stander som en Muur.

<center><sc>Skoleholderen.</sc></center>
        Jeg render som en Hare.

<center><sc>Obersten.</sc></center>
    Hør nu, Skoleholder! Ikke et Ord meer om den Ting. Og snak mig ikke et Ord meer om den unge Guitarspiller. Rask Fyr! Forbandet Brushoved. Ambition! Ikke et Ord. Hører han?

<center><sc>Skoleholderen.</sc></center>
    Oberstens Villies Tilkiendegivelse, er min Mund et uafriveligt Begplaster.

<center><sc>Obersten.</sc></center>
    Det giør mig ondt, han er løbet sin Vey. Jeg var istand til at lade ham opsøge.

<center><sc>Skoleholderen.</sc></center>
    Formodentlig er Flugtens Iværksættelse begyndt, af Frygt for Straffens Udøvelse.

<center><sc>Obersten.</sc></center>
    Ikke et Ord, siger jeg. Hører han?

<center><sc>Skoleholderen.</sc></center>
    Med Ørernes Begghed, naadige Herre!

<center><sc>Obersten.</sc></center>
    Herlige Karl!

<center><sc>Skoleholderen.</sc></center>
    Bene!

<center><sc>Obersten.</sc></center>
    Smuk Karl!

<center><sc>Skoleholderen.</sc></center>
    Ita!

<center><sc>Obersten.</sc></center>
    Karl med Hiertet paa det rette Sted.

<center><sc>Skoleholderen.</sc></center>
    Recte!

<center><sc>Obersten.</sc></center>
    Karl med Talenter.

<center><sc>Skoleholderen.</sc></center>
    Intet er vissere, naadige Herre!

<center><sc>Obersten.</sc></center>
    Her er altsaa Lunden? Smuk! Ret smuk!

<center><sc>Skoleholderen.</sc></center>
    Og der staaer Altaret.

<center><sc>Obersten.</sc></center>
    Skal det være et Altar? Det er jo en gammen Kampesteen! Den har jeg tit seet før.

<center><sc>Skoleholderen.</sc></center>
    Saa var Moden i den Tid, naadige Herre! Nu bygge vi dem af Fyrrebræder.

<center><sc>Obersten.</sc></center>
    Rigtig! Der staaer Freyas Navn. Det kan jeg selv læse. Det har jeg ikke lagt mærke til før. Hvad er det for en Rosenkrands?

<center><sc>Skoleholderen.</sc></center>
    Den er formodentlig lagt der, for at pynte paa Geburtsdagen.

<center><sc>Obersten.</sc></center>
    Hvad er det? Her staaer en gammel vissen Pind, med et Stykke Pergament i. Har den ogsaa staaet der, siden Stenen blev lagt?

<center><sc>Skoleholderen.</sc></center>
    Jeg lagde ikke Mærke dertil, i min Glædes Befipppelse igaar. Formodentlig, naadige Herre!

<center><sc>Obersten.</sc></center>
    Er dog curiøs for at faae noget at vide! Gammelt Manuscript - Jeg vil sende det til Kongens Bibliothek. Nye Opdagelser maaskee, - om Longobardernes og Teutonernes Udvandringer af Riget.

<center><sc>Skolemesteren.</sc></center>
    Nysgierrigheden, hos mig, er steget til et betydeligt Maximum.

<center><sc>Obersten.</sc></center>
    Sikkert en Folkevandring! Sikkert en Folkevandring! Det staaer meget utydeligt, og halv udslettet.

<center><sc>Skoleholderen.</sc></center>
    Ak ja! Tidens Tand er edax rerum, siger gamle Fader Homer, i sin Peder Paars, eller hva den hedder.

<center><sc>Obersten</sc> <small><i>læser.</i></small></center>
    ,,Jeg underskrevne er i dette Øieblik flygtet bort, med Herr Oberst Hielms Datter, til et Sted, hvor han ikke vil finde os. Vi elske hinanden. Naar vi komme tilbage ere vi Mand og Kone. Han vil aldeles intet have imod vor Forbindelse, naar hans første Vrede er forsvunden, og han faaer den nødvendige Oplysning. Guilielmo.''

<center><sc>Skoleholderen.</sc></center>
    Ak Gud forbarme sig, naadige Herr Oberst! Det var en bedrøvelig Folkevandring.

<center><sc>Obersten.</sc></center>
    Den Slyngel!

<center><sc>Skoleholderen</sc> <small><i>oprigtig.</i></small></center>
    Bene!

<center><sc>Obersten.</sc></center>
    Den Æsel!

<center><sc>Skoleholderen.</sc></center>
    Ita!

<center><sc>Obersten.</sc></center>
    Den nederdrægtige Spidsbube!

<center><sc>Skoleholderen.</sc></center>
    Recte!

<center><sc>Obersten.</sc></center>
    Den Landstryger!

<center><sc>Skoleholderen.</sc></center>
    Intet er vissere, naadige Herre!

<center><sc>Obersten.</sc></center>
    Følg mig! Følg mig! Der skal ledes, der skal søges, der skal findes.

<center><sc>Skoleholderen.</sc></center>
    Jeg løber paa Hænder og Fødder!

<center><sc>Obersten.</sc></center>
    Giør Anskrig!

<center><sc>Skoleholderen.</sc></center>
    Jeg skriger!
                                                <small><i>De gaae.</i></small>

---

I:oehlen2002102803
T:Bondehuset i Skoven
TYPE:prosa
N:Teksten følger <I>Poetiske Skrifter</I> (1805), I, side 118-29.

<center><sc>Herr von Bilbo</sc> <small><i>endnu i Bønderklæder, han kommer ind med et Brev i Haanden.</i></small> <sc>Henrik</sc> <small><i>kommer slæbende med den store Klædekurv.</i></small></center>

<center><sc>Bilbo.</sc></center>
    Stil den op der! At jeg bestandig kan have den for Øine, som et Billede paa den menneskelige Elendighed.

<center><sc>Henrik.</sc></center>
    Herren har skrevet! Han er blækket om Fingrene.

<center><sc>Bilbo.</sc></center>
    Ja! Det er et sværmerisk rørende Brev til min forlorne Søn.

<center><sc>Henrik.</sc></center>
    Aa, maa jeg høre?

<center><sc>Bilbo.</sc></center>
    Ja! Jeg skal saa have det giennemlæst, for at eftersee, om det ikke indeholder nogle dramatiske Feil. <small><i>Læser.</i></small> ,,Jeg er kommen i Erfaring om, at din Hundsvot støver omkring herude, som en Nar og en Landstryger. Kommer du ikke hiem, og gaaer i dig selv, og givter dig med den rige Enke, saa giør jeg dig, Fanden maltraktere mig, arveløs.''

<center><sc>Henrik.</sc></center>
    Ak Herre, læs ikke meer. Jeg kan mærke paa mine Taarer, at De have isinde at sige op inden Flyttetid.

<center><sc>Bilbo.</sc></center>
    See om der ikke sidder en Taare i mit venstre Øye. Jeg kan ikke godt selv see uden Briller<footnote>Briller] Biller</footnote>.

<center><sc>Henrik.</sc></center>
    Det er desuden en vanskelig æqvilibrisk Øvelse at see sig selv i Øynene. Lad mig see. Jo det seer rigtig nok ud som om Herrens ene Øye var forfaldet til Melancholie.

<center><sc>Bilbo.</sc></center>
    Ak ja! Jeg er en tungsindig, en tungsindig melancholisk Mand. <small><i>Det banker.</i></small> Hvad er det? Det banker paa Døren. Ha, det er vist min Søn. Han lovede at besøge mig her i Dag. Det ahner mig, at det er ham. Hielm kan det ikke være, han veed ikke, at jeg boer her, thi han giør altid Nar af min indskrænkede Oekonomie. Gaae din Vei, at dit Liberie ikke forraader mig. <small><i>Henrik gaaer.</i></small> Der staaer en gammel Rive. Jeg vil lade som jeg arbeidede paa den og synge noget - noget - Idyllisk! Hvad det nu kan være. <small><i>Arbeider og synger.</i></small>

    Vi Bønder vi ere saa glade i Hu,
        Og Høsten den er vor Ven.
        Naar vore River de gaaer itu,
        Saa - giør vi dem hele igien!

<center><sc>Guilielmo og Clausine</sc></center>
<center><small><i>træder ind, den Sidste med Sløret over Ansigtet.</i></small></center>

<center><sc>Guilielmo.</sc></center>
    Guds Fred Fader!

<center><sc>Bilbo</sc></center>
<center><small><i>lader som ingenting, og vedbliver.</i></small></center>
    En Tand nu saa let af en Rive gaaer,
        Der kiøres med den i Ring. -
        Tit er det herligt, naar man forstaaer
        At sætte en Pind for en Ting!

<center><sc>Guilielmo.</sc></center>
    God Morgen, Landsmand!

<center><sc>Bilbo.</sc></center>
    Ih see god Morgen! god Morgen Herr Spillemand. Naa Tak skal han have, fordi han smukt holdt sit Ord, og giorde mit ringe Huus den Ære. - Men hvad er det for en rar Dame, han har med sig der?

<center><sc>Guilielmo.</sc></center>
    Det er min Kiereste. Seer han nu, kiere Ven! Her er ikke Tid til mange Omsvøb. Han tilbød mig igaar sin Tieneste, i Dag kan han bevise mig en meget stor Tieneste.

<center><sc>Bilbo.</sc></center>
    Ih med Hiertens Glæde.

<center><sc>Guilielmo.</sc></center>
    Han maa skiule os her, paa nogle Dage, til vi have havt Bryllup. Vi ere flygtede herhid sammen; - nogle Smaating nøder os &mdash;

<center><sc>Bilbo.</sc></center>
    Smaating? Jeg kan tænke det. Som per Exempel: <I>Forældrene</I>, kan jeg troe.

<center><sc>Guilielmo.</sc></center>
    Rigtig, min Fader er gammel, urimelig &mdash;

<center><sc>Clausine</sc></center>
<center><small><i>som imidlertid opmærksom giennem Sløret har betragtet Bilbo og Kurven, trækker Guilielmo angst til en Side.</i></small></center>
    Vilhelm! Vi ere forraadte, vi ere forraadte! Det er din Fader! Det er din Fader!

<center><sc>Guilielmo</sc> <small><i>smilende.</i></small></center>
    Min Fader? Det er jo en god gammel, ærlig Bonde.

<center><sc>Bilbo</sc> <small><i>udbrydende.</i></small></center>
    Ja men du skal ikke skue Hund paa Haarene, din Ravneunge! For det kunde være, Tøsen havde Ret alligevel.

<center><sc>Guilielmo</sc> <small><i>bestyrtset.</i></small></center>
    Min Fader!

<center><sc>Bilbo.</sc></center>
    Ja din Fader! I det mindste er jeg din Moders Mand, du Hedning! Du Renegat! Du Mahomedaner! Du... du... du!

<center><sc>Guilielmo.</sc></center>
    Min Fader! Ivre Dem ikke. Hvordan har De levet saalænge!

<center><sc>Bilbo.</sc></center>
    Levet? Som et Bæst! Som en ulykkelig Mand. Ivre mig ikke? Jo Fanden opsige mig Huldskab og Troskab om jeg ikke vil; jeg vil ivre mig en Galdefeber paa Halsen, du Landstryger! Du Døgenicht. Du - du - du - du - du - <I>Kunstner!</I>

<center><sc>Guilielmo.</sc></center>
    Hør os.

<center><sc>Bilbo.</sc></center>
    Oh jeg behøver intet at høre. Jeg kiender meget godt den Kammerkisken, der staaer, med hvem du agter at træde ind i den hellige Ægtestand, efter at du først har lagt og siunget for hende, om Natten.

<center><sc>Guilielmo.</sc></center>
    Min Fader! De tager feil.

<center><sc>Bilbo.</sc></center>
    Nei Fanden infam<footnote>infam] imfam - der er uforholdsmæssigt mange im- og in-fejl i stykket, og de kan ikke godt forstås som bevidst raillerende stavefejl, der skal blotlægge f.eks. Bilbos ringe kundskaber, for fejlen findes også i replikker af Guilielmo og Oberst Hielm, som vi jo helst skal mene er kloge folk.</footnote> cassere mig, om jeg giør. Har jeg ikke selv ledet dig til hendes Vinduer i Nat? Hæ?

<center><sc>Guilielmo.</sc></center>
    Uheldige Skiebne!

<center><sc>Bilbo.</sc></center>
    Jo jeg kiender dine Streger. Jeg har en lille Fugl, som siger mig alt. Jeg har en Finger paa hvert Øye. - O jeg seer ret godt hvor befippet hun er, Mamsel! Jeg mærkede strax, at Kurven giorde hende betuttet. Hun har sikkert havt en Haand med i Spillet. Tag hun kun Sløret fra Øynene. Vær ikke undseelig. <small><i>River hende Sløret fra Ansigtet.</i></small> Hvad hvad hvad seer jeg? <small><i>Giør halv ærbødig og halv ironisk en dyb Reverenz.</i></small> Min naadige Frøken!

<center><sc>Guilielmo.</sc></center>
    De seer, at De har taget feil?

<center><sc>Bilbo</sc></center>
<center><small><i>fatter sig; med skadefro Glæde:</i></small></center>
    Det er altsaa <I>Jer</I> to, der ere flygtede hen til mig, af <I>Forsigtighed</I>, indtil Brylluppet var forbi.

<center><sc>Guilielmo.</sc></center>
    Misbrug ikke den Magt, som Skiebnen giver Dem over os.

<center><sc>Bilbo</sc> <small><i>ude af sig selv.</i></small></center>
Neppe jeg formaaer at tale,
    I min Harmes vilde Ruus.
    Intet kan min Glæde male,
    Nu jeg har jer i mit Huus.
    Der staaer Kurven, som jeg tænkte
    Skulde aabnet Lykkens Vey!
    Der staaer Damen, som den skienkte,
    Der staaer Knægten! Her staaer jeg!

<center><sc>Clausine og Guilielmo.</sc></center>
    Kiere Fader, o tilgiv!

<center><sc>Bilbo.</sc></center>
    Aldrig, aldrig i mit Liv!

<center><sc>Clausine.</sc></center>
    Han var revet fra mit Hierte,
    O! min Kummer var for svar.
    Tilgiv Pigen, i sin Smerte,
    At hun Dem fornærmet har.

<center><sc>Bilbo.</sc></center>
    Nu de henrykt er i Aanden,
    Taaren rinder kryds og qver.
    Ingen Tagsteen er ved Haanden -
    Tør den af paa Kurven der!

<center><sc>Clausine og Guilielmo.</sc></center>
    Kiere Fader, o tilgiv!

<center><sc>Bilbo.</sc></center>
    Aldrig, aldrig i mit Liv.

<center><sc>Guilielmo.</sc></center>
    For min evig elskte Pige
    Har jeg tumlet Verden om,
    Skal Farvel jeg atter sige?
    Nu velan, du Elskte kom!
    Let var Veien mig at træde,
    Da dit Minde fulgte mig,
    Den vil være riig paa Glæde,
    Naar du følger virkelig.

<center><sc>Begge.</sc></center>
    Lykken svigter, til en Bedre,
    Vinker dristig Kierlighed.
    Bort fra tvende haarde Fædre,
    Elskov styre vore Fied.

<center><sc>Bilbo.</sc></center>
    Bort fra Eders rige Fædre,
    I beslutte fast og fuldt?
    Ak Gud bedre det, Gud bedre!
    Kierlighed vil døe af Sult!

<center><sc>Guilielmo.</sc></center>
    Endnu engang, min Fader! Inden vi forlade Dem, lad Dem bevæge!

<center><sc>Bilbo.</sc></center>
    Inden I forlade mig? I forlade mig <I>ikke</I>. De fire Dagdrivere, som du i din oplyste Ungdom kaldte mine fire Domestiqver, har jeg endnu, og de ere mig hørige og lydige paa første Vink, at udrette alle mine Befalinger, jeg haaber altsaa, min Herr Søn! at du bruger Conduite.

<center><sc>Clausine</sc> <small><i>griber hans Haand.</i></small></center>
    Herr von Bilbo! Har De nogensinde elsket mig, som De saa ofte, med de allerforunderligste Eeder, har forsikkret, saa lad Dem bevæge, ved min Bøn om Tilgivelse, og lad denne Ydmygelse være Dem Hævn nok.

<center><sc>Bilbo.</sc></center>
    Hævn nok? Hvad for noget? Først give ærlige Folk en Kurv, saa stor at den knap kan faae Rum i denne Stue - en Kurv, som jeg maa indrette mit Logie efter, som jeg maa leie Værelser til - og saa tale om Hævn <I>nok?</I> Nei Fanden &mdash;

<center><sc>Henrik</sc></center>
<center><small><i>kommer ind med et Brev.</i></small></center>

<center><sc>Bilbo.</sc></center>
    Henrik! Har du hørt eller seet Magen!

<center><sc>Henrik.</sc></center>
    Jo jeg har hørt og seet det altsammen giennem Nøglehullet. - Her er et Brev fra Byen.

<center><sc>Bilbo</sc> <small><i>hurtig.</i></small></center>
    Fra Enken? <small><i>Seer paa Brevet.</i></small> Ja det er hendes egen haand. <small><i>Vender det om.</i></small> Brevet er forseglet med sort Lak? Gud bevares! Konen skulde dog vel aldrig være død? Jeg brænder af Begierlighed! Jeg staaer paa Naale. - Min naadige Frøken, min Herr Søn! Tør jeg umage dem et Øyeblik ind i Sideværelset? Der vil min Tiener opvarte dem med hvad Huset formaaer. <small><i>Til Henrik.</i></small> Pas paa dem, siger jeg dig! Du skal svare mig til dem, levende eller døde. <small><i>De gaae.</i></small> Nu kan jeg læse i Roe. - Mine Briller. - <small><i>Brækker Brevet og læser.</i></small> ,,Min bedsteste Ven!'' - Aa nei, Gud skee Lov! Hun lever endnu. ,,Da jeg hører at Deres Herr Søn just ikke skal være af de satteste unge Mennesker, og da jeg gierne vilde have en Mand, som er sat, da jeg selv er sat, &mdash;''<footnote>sat, &mdash;''] sat, &mdash;</footnote> <small><i>Bilbo tørrer Sveden af Panden.</i></small> Ha! Det tager paa Kræfterne, at læse slige Breve staaende. - <small><i>Tager en Stol og sætter sig paa.</i></small> ,,Da jeg selv er sat, - saa giør jeg Dem den Præposition, da De ogsaa er sat, om det ikke var bedst, vi to Gamle satte os ned sammen? Hav den Godhed, jo før jo hellere, at sætte Pen til Papiret, at jeg kan blive sat ud af den Urolighed, hvori Forventningen sætter mig. P. S! Da jeg er en sat og sædelig Kone, saa har De vel intet imod at jeg bliver ved at gaae med Sæt; thi til disse nymodens Solhatte kan jeg ikke vende mig. Sidse Birgitte sal. Geldschlingels.'' Et deiligt Brev! Det har bevæget mig til Taarer! Du vil gaae med Sæt? O du Engel! det var Synd at nægte dig den Glæde. Hvad kan Folk vel sige andet end: See der gaaer en Engel med Sæt paa! - Det er en hovedriig Kone. Hun eyer meget meer end Hielm; - oh Kaars! Frøkenen vil med al Magt have min Slyngel? Eh bien! Jeg tager Enken, vælger den bedre Deel og giver mit faderlige Samtykke. Men saadan at lade Sagen gaae hen, uden Hævn, det vil jeg Fanden spænde mig ud imellem runde og blaae Taarn dog heller ikke. <small><i>Betragter Kurven.</i></small> Funtus! Nu har jeg det. Med denne Kurv har hun giort <I>mig</I> til Nar - med denne Kurv vil jeg giøre hende til det samme. <small><i>Kalder.</i></small> Min naadige Frøken! Min Herr Søn! <small><i>De komme.</i></small> Min Vrede har lagt sigt. Mit Temperament ligner en Flaske Øl, som er godt proppet. I Førstningen bruser det, men siden bliver det dovent. Jeg vil ingen Optøier giøre. For mig kan I tage hverandre saameget I vil. Paa <I>een</I> Condition!

<center><sc>Guilielmo.</sc></center>
    Og den er?

<center><sc>Bilbo.</sc></center>
    I sætter Jer smukt i Kurven. Mine Tienere bære Jer hen i Lunden, hvor Stadsen skal være; tildækket, det forstaaer sig. Saa lader I mig sørge for Resten.

<center><sc>Guilielmo.</sc></center>
    O hiertelig gierne!

<center><sc>Clausine.</sc></center>
    Kiere Herr von Bilbo!

<center><sc>Bilbo.</sc></center>
    Ellers bliver der, Fanden giøre mig til en gammel Nathue, intet af, min naadige Frøken!

<center><sc>Guilielmo</sc></center>
<center><small><i>har taget Kurven ned, og sætter sig deri.</i></small></center>
    Kom Clausine! Vær ikke bange. Jeg sidder allerede.

<center><sc>Clausine.</sc></center>
    Lad Dem bevæge af mine Taarer!

<center><sc>Bilbo.</sc></center>
    Maa jeg byde Frøkenen min Arm? <small><i>Han leder hende hen i Kurven, gaaer derpaa hen til en Kuffert og tager tvende Lagen ud, hvori han indsvøber dem, hver for sig; raaber derpaa</i></small> Henrik! Lars! Peiter! Claus!

<center><sc>Tienerne</sc> <small><i>komme.</i></small></center>

<center><sc>Bilbo.</sc></center>
    I følger mig, og bærer mig denne Kurv hen i Skoven, hvor Frøken Clausines Geburtsdag skal celebereres. Det er en lille Present, til hende.

<center><sc>Tienerne</sc> <small><i>løfte.</i></small></center>
    Den lille Present er forbandet tung.

<center><sc>Bilbo.</sc></center>
    Marsch, Karle. Det er Gibs-Figurer. Gaaer forsigtig med dem.
                                                                              <small><i>De gaae.</i></small>

---

I:oehlen2002102804
T:Lunden om Freyas Altar
TYPE:prosa
N:Teksten følger <I>Poetiske Skrifter</I> (1805), I, side 130-40.

<center><sc>Beate og Gartneren</sc> <small><i>komme Arm i Arm.</i></small></center>

<center><sc>Beate.</sc></center>
    Saa gaaer du da ikke din Vei,
        Men bliver smukt hos mig herhiemme?

<center><sc>Gartneren.</sc></center>
        Jeg gaae, o du Elskede? Nei!
        Men kan du min Harme forglemme?

<center><sc>Beate.</sc></center>
        Bær altid nu kierlig dig ad,
        Og hold kun din Vildskab i Ave!

<center><sc>Gartneren.</sc></center>
        Da blier jeg først Gartner og glad,
        Naar du er min deilige Have.

<center><sc>Begge.</sc></center>
        Vort Liv skal hensvinde med Fryd,
        Thi Kierligheds Timer er søde.
        Hist tone Fiolernes Lyd.
        Kom lad os gaae Mængden imøde.

        <small><i>De gaae til den modsatte Side, af hvilken de kom ind. Man hører Musik noget borte. Bønderfolkene komme derpaa, i et Slags Optog. Pigerne med Blomsterkurve og Krandse, Ungkarlene med Instrumenter.</i></small>

<center><sc>Obersten og Skoleholderen</sc></center>
<center><small><i>komme ind. De holde sig i Forgrunden.</i></small></center>

<center><sc>Obersten</sc> <small><i>halv fortvivlet.</i></small></center>
    Jeg veed, Gud fordømme mig! ikke hvad jeg skal gribe til. Jeg har aldrig været i piinligere Forfatning mit hele Liv. Alle Mennesker komme hid, for at celeberere Frøkenens Fødselsdag, og Frøkenen er Fanden i Vold. Jeg arme Mand, jeg arme Fader! Duel! Jomfrurov &mdash;

<center><sc>Skoleholderen.</sc></center>
    Frøkenrov, vilde Obersten sige!

<center><sc>Obersten.</sc></center>
    Prostitution! Den fasteste Karakteer maatte vel bukke under, for saa megen Ulykke.

<center><sc>Skoleholderen.</sc></center>
    Jeg veed ikke bedre at trøste Obersten, end med følgende smukke didaktiske Vers:

        Taalmodighed din store Værd &mdash;

<center><sc>Obersten.</sc></center>
    Aa hold sin didaktiske Kieft!

<center><sc>Skoleholderen.</sc></center>
    Slaa Dem til Taals, bedste Herr Oberst. De udsendte Betienteres Flid vil uden Tvivl blive belønnet, med Finding. Her gielder det at have Aandens Nærværelse. Tillader De mig at holde en Tale til Folket, saa skal jeg - uden at forglemme Maadens Fiinhed - faa Sværmen til at skille sig ad og gaae hiem.

<center><sc>Obersten.</sc></center>
    Ak ja, giør det da. Men bær sig fornuftig ad.

<center><sc>Skoleholderen.</sc></center>
    Lad mig kun raade. <small><i>Til Skoledrengene:</i></small> I synge det første Vers af Geburtsdagscarmenet, medens jeg bestiger Talerstolen. <small><i>Han kryber op paa Altaret.</i></small>

<center><sc>Børnene.</sc></center>
        Den Naadige,
        Den Graadige,
        Paa hele Sognets &mdash;

<center><sc>Obersten.</sc></center>
    Hold Mund Drenge! Hvad skal de dumme Streger til?

<center><sc>Skoleholderen</sc></center>
<center><small><I>øverst oppe paa Altaret til Forsamlingen:</I></small></center>
    Mine Venner! - Kiere Bøndermænd, og - Bønderkoner, og - Bønderkarle, og - Bønderpiger, og - Bønderdrenge! - Hm! - Agtværdige Bondestand! - Da det har behaget Forsynet, ved en rolig og sagte Død - hvad siger jeg - da det har tildraget sig - hændet sig - at en dumdristig Tyv har giort Indbrud og bortstiaalet Oberstens - Da en forunderlig Casus er indtruffen, kiere Menighed! som jeg ikke veed, om den bør henføres til Ulykkelige Hændelser, Udpasserede, Seilfærdige Skippere, Bopælsforandringer, Undvigte<footnote>Således originalen.</footnote> eller bortkomne Sager - saa - saa - da man ikke kan qvæde en god Vise for tit - vil vi begynde for fra igien.

<center><sc>Obersten</sc> <small><I>stamper.</I></small></center>

<center><sc>Skoleholderen.</sc></center>
    Dannemænd og Danneqvinder! I ere her forsamlede for, i den Hensigt at - celeberere - evavava - høitideligholde - evavava - hellige - Herr Oberstens Frue Datters - hvad siger jeg, Herr Frøken Hielms Datter - hvad siger jeg - Herr Datter Hielms Oberst - hendes Fødselsdag! <small><I>Tørrer Sveden af Panden.</I></small> Men - da - hun - formedelst Elskovs Heftighed - <small><I>Obersten stamper.</I></small> Af overilet Beslutnings Tagelse, ikke er her; <small><I>Seer paa Obersten, han nikker.</I></small> Saa skulde jeg ikke undlade at bekiendtgiøre Eder, at - at - hun er her ikke!

<center><sc>Obersten</sc> <small><I>utaalmodig.</I></small></center>
    Aa saa giør det kort og godt.

<center><sc>Skoleholderen.</sc></center>
    Men løbet bort med Lirendreieren, kiere Menighed!

<center><sc>Obersten.</sc></center>
    Plager da Satan ham skinbarlig, Karl!

<center><sc>Bilbo</sc></center>
<center><small><I>kommer med sine Tienere. De bære Kurven ind for Altaret.</I></small></center>

<center><sc>Bilbo.</sc></center>
    Tilgiv mig, kiere Broder Hielm! at jeg for et Øieblik forstyrrer din Glæde.

<center><sc>Obersten.</sc></center>
    Min Glæde? Jo jeg har nok Aarsag til at glæde mig. Men hvordan seer du ud?

<center><sc>Bilbo.</sc></center>
    Aa bryd dig ikke om disse Klæder<footnote>Klæder] Kælder</footnote>. <small><I>Til Bønderfolkene:</I></small> Det er af Nederdrægtighed, Børn! Jeg kommer her med en lille Foræring til dig, paa din Datters Geburtsdag.

<center><sc>Obersten.</sc></center>
    Bring mig min Datter selv, saa skal jeg takke dig.

<center><sc>Bilbo.</sc></center>
    Ja det er mig en let Sag. <small><I>Til Tienerne:</I></small> Tag ham hans Datter ud af Kurven, men slaae hende ikke i Stykker!

<center><sc>Clausine</sc></center>
<center><small><I>kaster sig i Faderens Arme.</I></small></center>
    O min gode Fader! Tilgiv mig.

<center><sc>Obersten.</sc></center>
    Clausine! Du er her! Det var altsammen Spøg altsaa? - Du bedrøver ikke din Fader paa din Geburtsdag? - Du lægger ham ikke i Graven?

<center><sc>Clausine.</sc></center>
    O ney! nei!

<center><sc>Obersten.</sc></center>
    Saa er jeg ligesaa forvirret nu, som jeg før var bedrøvet.

<center><sc>Bilbo.</sc></center>
    Det kan du takke mig for.

<center><sc>Obersten.</sc></center>
    Dig? Naa du er og bliver dog altid min gamle, sande Ven. Seer du, Clausine! hvad det er for en Mand? Han skaffer Forældrene deres Børn igien. O Clausine, der mangler nu kun een Ting, saa giør du mig til det gladeste Menneske paa Jorden.

<center><sc>Clausine.</sc></center>
    O det er?

<center><sc>Obersten</sc> <small><I>bønlig.</I></small></center>
    At du tager Bilbo, mit Barn!

<center><sc>Bilbo</sc> <small><I>smilende.</I></small></center>
    Ja, ja! Hun tager Bilbo. Det har hun lovet mig.

<center><sc>Obersten.</sc></center>
    Du tager ham?

<center><sc>Bilbo</sc> <small><I>vittig.</I></small></center>
    Men Bilbo <I>junior</I>, tager hun!

<center><sc>Obersten.</sc></center>
    Din Søn?

<center><sc>Bilbo.</sc></center>
    Ja!

<center><sc>Obersten.</sc></center>
    Han er jo borte?

<center><sc>Bilbo.</sc></center>
    Ja, men jeg har fundet ham igien; og jeg maa sige dig, at jeg har taget feil af ham. Det er saamænd et vakkert, ungt Menneske. Hør Hielm! Drengen faaer en god Skilling efter mig, for - jeg tager <I>selv</I> den rige Enke. Seer du, Blodet er nu aldrig saa tykt, det er dog tyndere end Vand. Giv altsaa dit Samtykke.

<center><sc>Obersten.</sc></center>
    Ih det giør jeg med Glæde. Kan jeg give min Datter til dig, saa kan jeg ogsaa give hende til din Søn, hvis han er et skikkeligt Menneske, som du selv siger.

<center><sc>Bilbo.</sc></center>
    Det er baade et skikkeligt Menneske, og et skikkeligt Mands Barn! <small><I>Til Tienerne.</I></small> Tag mig min Dreng ud af Kurven.

<center><sc>Obersten.</sc></center>
    Ih men jeg troer du har Kurven fuld af Mennesker?

<center><sc>Bilbo.</sc></center>
    Ha ha ha ha! Nei, nu er der ingen Flere.

<center><sc>Guilielmo</sc> <small><I>stiger ud.</I></small></center>

<center><sc>Obersten.</sc></center>
    Kreutz tausend Battaillon! Er det din Søn?

<center><sc>Guilielmo</sc></center>
<center><small><I>griber hans Haand.</I></small></center>
    Som af Frygt, for den rige Enke, skiulte sig, og som spillede denne Sanger-Rolle, for ubehindret at søge sin Clausine, som han har elsket i tre Aar.

<center><sc>Obersten.</sc></center>
    Hænger det saaledes sammen? Ha ha! Nu kan jeg forklare mig Alting. <small><I>Blinker med Øinene.</I></small> Ikke et Ord om det Andet, Kammerat! Du er min gamle Vens Søn, og skal nu ogsaa være min. Kommer hen med, for Freyas Altar, Børn! <small><I>De gaae derhen. Skoleholderen staaer endnu oppe paa Altaret og gaber.</I></small> Ned med sig Proceptor, for Fanden!

<center><sc>Skoleholderen.</sc></center>
    Til Lykke og Velsignelse, kiere Ægtefolk. <small><I>Han falder ned af Altaret, man hielper ham op.</I></small>

<center><sc>Obersten.</sc></center>
    Kom nu, Bilbo! og lad os to Gamle bede Gud om vore Børns Velsignelse.

<center><sc>Bilbo</sc> <small><I>pludselig forfærdet.</I></small></center>
    Kiere Broder Hielm! Der overfalder mig en panisk Skræk.

<center><sc>Obersten.</sc></center>
    Hvorover?

<center><sc>Bilbo.</sc></center>
    Farvel Broder! Farvel Børn! For mig kan Gud velsigne Jer saameget han vil. Jeg skal intet have derimod, fra min Side. Men jeg maae afsted. Min elskede Sidse Birgitte er halvfierdsindstyve Aar, syv Maaneder, og nogle Dage, hvis Antal jeg ikke ganske nøie erindrer. Jeg faaer en Beklemmelse. Jeg maa afsted. Hun er af en svagelig Helbred. Naar jeg skynder mig noget, kan hun maaskee blive berettet og givt paa eengang. Ellers er jeg Fanden stiele mig Pengene ud af Lommen, ilde snydt. Farvel.
                                                                            <small><I>Han gaaer bort med Tienerne.</I></small>

    <small><I>Obersten lægger Guilielmos og Clausines Hænder i hinanden; derpaa synge Bønderfolkene:</I></small>

<center><sc>Chor.</sc></center>
    Du himmelblaa Luft!
        Du venlige Skygge!
        Du liflige Duft!
        Hvor Fuglene bygge,
        Bag hvælvede Grene,
        Saa muntre, saa ene,
        Saa jublende, trygge;
        Du Lund! med de spraglede Lag,
        Du smiler med haabefuld Mine.
        Vi hædre din skiønneste Blomst idag:
        Din Clausine!

    <small><I>Pigerne omvikle det unge Par med Blomster; derpaa dandses der lidt, medens man synger følgende Fragment af en gammel Folkesang:</I></small>

    Ind treen Offere,
        Og ind treen Ædle,
        Og ind treen Syvmands-Ædle,
        Og ind treen Kongens Bønder alle.

    Og hvad vil Offere?
        Og hvad vil Ædle?
        Og hvad vil Syvmands-Ædle?
        Og hvad vil Kongens Bønder alle?

    <I>Beyle</I> vil Offere!
        Og beyle vil Ædle!
        Og beyle vil Syvmands-Ædle!
        Og beyle vil Kongens Bønder alle!

<center><sc>Guilielmo.</sc></center>
    Lyksalige Dag!
    Hver Elsker omfavne sin Pige!

<center><sc>Alle Ungkarlene.</sc></center>
    Hver Elsker omfavne sin Pige!

<center><sc>Pigerne.</sc></center>
    Sødt er Kierligheds Favnetag.

<center><sc>Alle de Unge.</sc></center>
        Ingen svige!

<center><sc>De Gamle.</sc></center>
<center><small><I>Ligeledes til en gammel Folkemelodie.</I></small></center>
    Vakker Karl og deilig Brud!
    Hør det som vi bede!
    Giv dem Lykke, kiere Gud!
    Vær os alle naadig med din Glæde!

<center><sc>Chor.</sc></center>
    Du himmelblaa Luft!
    Du venlige Skygge!
    Du liflige Duft!
    Hvor Fuglene bygge,
    Bag hvælvede Grene,
    Saa muntre, saa ene,
    Saa jublende trygge;
    Du Lund! med de spraglede Lag,
    Du smiler med haabefuld Mine.
    Vi hædre din skiønneste Blomst idag:
    Din Clausine!

---

H1:Romanzer, Sange, og Elegier

I:oehlen2002101102
T:Uffe hin Spage
F:Vermund gammel var og graae
N:Teksten følger <I>Poetiske Skrifter</I> (1805), I, side 143-64.

Vermund gammel var og graae,
    Træt af mange svare Krige
    Sad han hiemme i sit Rige,
    Blind, med Purpurkaaben paa.
    Skialden monne Harpen slaae;
    Naar han sang om svundne Dage,
    Vendte Mindet flux tilbage,
    Og det blinde Øie saae.

Saxers Konning, stolt af Sind,
    Listig for sin Magt lod sørge,
    Sendte Bud, lod Vermund spørge:
    Kan Den herske, som er blind?
    En Herold i Salen ind
    Traadde frem for Kongens Throne,
    Hvor han sad med Spiir og Krone
    Og med Haanden under Kind.

Fred med Danmarks gamle Drot!
    Hid til dig mig Sverting sender.
    Uden Sværd ved dine Lænder
    Taus du sidder paa dit Slot.
    Mon det er for Riget godt
    At en kraftløs Olding bukker
    Under Kronens Vægt, og sukker?
    Giør da Navnet Kongen blot?

Dette er min Herres Bøn,
    At du flux ham Thronen rømmer,
    Som det sig en Olding sømmer,
    Lever hen din Tid i Løn,
    Eller ogsaa at din Søn
    Mod min Konnings Søn uddrager;
    Hvo da Seierskrandsen tager,
    Tager ogsaa Kronen skiøn.

Uffe, saa var Sønnens Navn,
    Giorde Kongen tit bedrøvet;
    Mælet var ham plat berøvet.
    Tunge, smertelige Savn!
    Hiemme, Arm med Arm i Favn
    Stille sad han, ey sig rørte;
    Stor han var, men aldrig førte
    Sværdet end til Landets Gavn.

Kongen ud i Taarer brast.
    Maa jeg sligt mig lade sige?
    At i fordums Kamp og Krige
    Slog jeg drabelig og fast.
    Hvi er svundet nu med Hast,
    Livets Kraft som Dagens Straale?
    Magtesløs jeg nu maa taale
    Mine Fienders Overlast.

Fuldvel snilde Sverting veed
    At mig mine Kræfter skuffe,
    At min Søn er stum, at Uffe
    Er min Ulyksalighed.
    Odin seer fra Hlidskialf ned!
    Blind jeg vil i Marken møde.
    Den som Niding er skal bløde.
    Bring din Husbond den Beskeed!

Herre! lød Heroldens Svar,
    Sømmer det sig Svertings Vælde,
    Kraftesløse Gubber fælde?
    Slig en Seir var vundet snar.
    Send den Arving, som du har.
    Lad ham ud i Kampen drage,
    Lad ham efter Sværdet tage,
    Før han efter Spiret taer. -

Alle Kongens gode Mænd,
    Støtted til de brede Sværde,
    Monne moxen sig forfærde,
    Stirred taus til Sønnen hen.
    Odin før var Landets Ven,
    Værned om vor gamle Ære,
    Skal nu denne Skifting være
    Morderen som qvæler den?

Som nu Blikket hen i Løn,
    Med Fortrydelse og Lede,
    Med Forbittrelse og Vrede,
    Vendte sig til Kongens Søn,
    Foer en Rosenfarve skiøn
    I hans Ansigt op, og malte
    Kinden rød, og Læben talte
    Førstegang, ved Folkets Bøn.

Sikkert Sverting skal fortryde,
    Al den Haan han viste mig.
    Sandelig jeg siger dig!
    Ei min Stang hans Søn skal bryde;
    Men vil han mit Hierte fryde,
    Lad ham end til dette Værk
    Bringe med en Kiæmpe stærk.
    Begges Hierteblod skal flyde.

Høist forbauset ingen Mand
    Kunde sin Forundring hemme,
    Da de hørte Uffes Stemme,
    At han tale var istand;
    Thi fra første Ungdom han
    Mægted ey et Ord at sige,
    Og nu talde han tillige
    Kiekt og fagert for sit Land.

Saxeren i Skiegget loe
    Over den forvovne Tale;
    Men i alle Kongens Sale
    Blev man lystelig og froe.
    Han vil stride Een mod To!
    Han, hver ærlig Kiempes Kummer,
    Han er vaagnet af sin Slummer!
    Skaffer Kongens Arne Ro!

Bort fra Dannerkongens Hal
    Gik Herolden med sit Følge.
    Kongen kunne ikke dølge
    Egen Fryd, blandt Glædens Giald.
    Du, som lød dit tappre Kald,
    Du, som ender Vermunds Qvide,
    Du, som Een mod To vil stride,
    Dig besynge skal min Skiald!

Min ulykkelige Søn,
    Stum af Fødsel, svag af Evne,
    Som sin Fader ei kan hævne,
    Leve skal sin Tid i Løn.
    Du bønhørte Svertings Bøn,
    Du skal arve Vermunds Throne,
    Bære denne gyldne Krone,
    Denne Purpurkaabe skiøn.

Da, nu i det gyldne Moer,
    Kongen saa at tale hørtes,
    Hver en Kiempes Hierte rørtes.
    Ak den blinde Gubbe troer,
    At ey sligt i Sønnen boer!
    At det er en Andens Stemme!
    Lad os da hans Smerte hemme,
    Flux med glade Trøstensord.

Det er Eders egen Æt,
    Herre! lød i Kongens Sale;
    Han er viis og han kan tale,
    Han har Æren ey forgiet.
    Han sin Fader skaffer Ret.
    Det var <I>Ham</I>, som Ordet sagde.
    Ilden, det i Øiet bragde,
    Vidner han vil holde det.

Da Kong Vermunds Taare randt;
    Knæet vakled, Læben bæved,
    Did han sine Hænder hæved -
    Ak! I fare vel med Tant?
    Men hvo ey sig grum forbandt
    Med min Fiende, den ey nøle;
    Bring ham hid at jeg kan føle,
    Om I ogsaa taler sandt.

Da nu Uffe rolig stod,
    Stor og stærk og føer af Lemmer,
    Og iblandt de andre Stemmer
    Høit sin Stemme klinge lod;
    Ravede til Thronens Fod
    Kongen ned, sin Haand han lagde
    Paa hans Skulder, græd, og sagde:
    Ja det er mit Kiød og Blod!

Siig mig, Elskte! uden Blu,
    Hvi fra dine Barndoms Dage,
    Uden Fryd og uden Klage,
    Om saa stille vandred du?
    Stod, min Søn, da ey din Hu
    Til den tause Roe at bryde?
    Til din Røst at lade lyde
    I Naturens Røst, før nu?

Fader! - saa var Sønnens Svar -
    Sielden ey min Tunges Lænker
    Dine Fienders Raad og Rænker
    Pludselig opdaget har.
    Mens i Kraft du Kronen bar,
    Var min Røst til ingen Nytte;
    Nu først kan den understøtte
    Haanden, som til Værge taer.

Bringer hid, I raske Helte!
    Flux et Harnisk og et Skiold;
    Og en Glavind, stærk og bold,
    Binder hurtig ved mit Belte.
    Ravnen skal ey længe svelte,
    Kommer Sverting for min Arm.
    Han skal føle Uffes Harm,
    I sit Blod han sig skal velte.

Dernæst du mig ogsaa sige,
    Vedblev Gubben i sin Tale,
    Hvi du her i disse Sale,
    Uforsøgt i Kamp og Krige,
    Æsked To fra Saxens Rige?
    Hvis nu Begges Blod ey flød?
    Ak, min Søn! det blier min Død,
    Hvis du maa for Magten vige.

Hertil svared Uffe saa:
    Jeg den Skam vil nu aftvette,
    Som os Viggo før og Kette
    Ubesindigt førte paa;
    Da de mon Atisle slaae,
    To mod Een, mod Kiempe-Troe.
    Jeg vil stride Een mod To,
    Saa skal Rygtet glemt forgaae.

Ind i Hallen nu med Hast
    Man en prægtig Brynie bragde,
    Om det brede Bryst den lagde,
    Snørte den til Skuldren fast.
    Ringen sprang og Pladen brast!
    Thi den fulde Barm, i Trængsel,
    Taalte ey sit snevre Fængsel,
    Den uvante Vaabenlast.

Nu en Brynie giort af nye,
    Støbt af Jern, man om ham spændte.
    Men da Uffe Kroppen vendte -
    Vred han sønder den, som Blye!
    Kongen hørte dette Gnye.
    Da ham Sagen kom for for Øre,
    Lod han den af Salen føre
    Og sin Søn en Anden flye.

Men da den nu ogsaa snart
    Revned over breden Skulder,
    Da hver Pandser-Ring med Bulder
    Brast, og intet Baand blev spart;
    Da det plat var aabenbart
    At han Intet kunde føre,
    Hvis han skulde Kroppen røre;
    Skiøn, men fast af Kiæmpe-Art;

Da blev Kongen heel bedrøvet,
    Kaldte paa sin Kammersvend;
    Sagde: Gak til Skabet hen!
    Hent mit Harnisk, ufortøvet,
    Og min Hielm med Egeløvet,
    Og mit lange stærke Skiold,
    Til den kiekke Yngling, bold.
    Brøster det - er alt berøvet!

Og den gamle Kiempe gik;
    Aabnede den lukte Kiste.
    Og en Rustning flux sig viste
    For det videlystne Blik.
    Stærke Nagler, Prik ved Prik,
    Lyste fra de gyldne Plader.
    Tykke Skiæl sad tæt i Rader
    Og sin Glands af Sølvet fik.

Hvælvet var det over Barm.
    Asa-Thor i Guldet lued,
    Bister han til Jorden skued,
    Høit fra Himlen, paa sin Karm.
    Med sin Hammer i sin Arm,
    Med sit dobbeltsnoede Belte
    Vinkte han de vrede Helte
    Flux til Kampens stolte Larm.

Bagtil var den reen og blank.
    Ey den mindste Rift og Skramme
    Giorde Vermunds Daad tilskamme.
    Smal den ned i Miden sank.
    Til en Kiæmpe føer og rank
    Var den giort, ved stærke Lænder
    Funkled steenbesatte Spænder;
    Til en Herre frie og frank!

Hielmen gylden, tung, og lukt,
    Var ey Dannished berøvet;
    Ovenfor i Egeløvet
    Ydun vandt sin skiønne Frugt,
    Som saa herligt og saa smukt
    Voxer hist i Asers Have,
    Er Udødeligheds Gave,
    Lige sød af Smag og Lugt.

Skioldet hvælvet, langt og stort,
    Tungt, selv for en Kiæmpe tapper,
    Var med stærke Kobber-Knapper
    Rundt besat, og kunstigt giort.
    Endnu aldrig giennembort
    Var det Sværdets Slag en Tøile;
    Indenfor, den stærke Bøyle
    Blødt med Zobelskindet for't.

Blev nu disse Vaaben bragt
    Frem for Dagens lyse Flammer,
    Efterat i mørken Kammer
    Mange Aar de havde lagt.
    Uffe tog den gyldne Pragt,
    Og hver Helt, som var tilstæde,
    Halv med Frygt og halv med Glæde,
    Gav nu paa hans Gierning Agt.

Og med Fryd Enhver da saae
    At de Hoser, sølverhvide,
    Sadde rummeligt og siide.
    Dernæst tog han Hielmen paa.
    Op han monne Nættet slaae,
    Og de gule Lokker rulled
    Rigt og deiligt ned fra Guldet.
    Det var skiønt at see derpaa!

Men da nu det Harnisk blankt,
    Fast han vilde om sig spænde,
    Og sig derpaa vilde vende -
    Mærkte han - det var for trangt!
    Heller ikke noksom langt!
    Og i det han sig mon vride
    Brast det i den ene Side,
    Og han drog sin Aande angt.

Kongen hørte Pladen briste,
    Luften blev med Klage blandet!
    Ingen Bedre var i Landet.
    Denne Prøve var den sidste.
    Da nu Ingen længer vidste
    Mindste Raad, da sagde Uffe:
    Frygten skal mig ikke skuffe,
    Lykken bør man altid friste.

Kalder hurtig fra sin Esse
    Hid den sorte Smed i Hast,
    At han med sin Hammers Last
    Brynien her kan sammenpresse.
    Lad ham nogle Nagler hvæsse,
    Og dem rundt om Kløften slaae,
    Saa vil jeg i Kampen gaae.
    Lette Vaaben ey belæsse.

Treen nu ind, med hurtig Gang,
    Efter Sønnens kloge Tale,
    Flux en Smed i Kongens Sale,
    Med sin Hammer og sin Tang.
    Jernet imod Guldet klang;
    Og den høie Hvælvings Brag
    Gientog lydt hvert Hammerslag,
    Mens han Brynien sammentvang.

Da den nu med megen Møye
    Halv igien var bragt istand,
    Sagde Kongens Søn: En Mand
    Regner ikke Alt saa nøye.
    Jeg forsigtig nu maa bøye
    Over Skaden snildt mit Skiold.
    Giv et Sværd nu i min Vold,
    At min Fiende det kan døye.

Mangt et stærkt og fagert Sværd
    Bragtes nu, med sleben Klinge;
    Men naar han det vilde svinge -
    Sprang det i hans Hænder qver!
    Da nu Kongen denne Færd
    Fik af sine Mænd at vide,<note>vide,] vide.</note>
    Drog han Sønnen til en Side,
    Hemmeligt, og talde der:

Elskte Søn! For Sværdets Savn
    Skal du ikke dig bedrøve.
    Flere her du ey skal prøve,
    Eet jeg kiender, Skrep, ved Navn,
    Som i Jordens dybe Favn
    Ligger langt fra Soel og Dag.
    Der jeg selv det giemte, svag,
    Da det var ey meer til Gavn.

Kostbar Klingen er og stor.
    Hist i hine fierne Bierge
    Gav mig det to kloge Dverge,
    Smeddet under sorten Jord.
    Udi ingen Kiæmpes Giord
    Stikker Sligt, thi lod jeg skiule
    Det i Jordens dybe Hule.
    Blomster over Skatten groer.

Lod sig dernæst hemmelig
    Nu den gamle, blinde Gubbe
    Føre hen, hvor tør en Stubbe
    Over Jorden hæved sig.
    Dette Træe er sat af mig!
    Sagde Kongen, da hans Fod
    Stødte mod den visne Rod.
    Her er Vaaben, Søn! for dig.

Tag du nu i Hast din Spade;
    Grav saa med Forsigtighed,
    Til den støder klangfuld ned
    Mod den haarde blanke Plade.
    Uffe giennem Jordens Flade
    Grov nu, paa sin Faders Bøn.
    Varsom var den stærke Søn,
    For sit Vaaben ey at skade.

Op fra Markens kolde Skiød
    Skarpen Spade Jorden flytted,
    Uffe stirred, Kongen lytted!<note>lytted!] lytted?</note>
    Endnu intet Vaaben lød.
    Men dybt at grave bød
    Gubben nu, og see en rusten
    Glavind, udi Hialtet brusten
    Frem sig giennem Muldet brød.

Kongen hæved fro sin Røst:
    Nu du Vaaben har i Hænde,
    Som du kan mod Fienden vende.
    Trykte Sønnen til sit Bryst.
    Ham var det kun liden Lyst
    Med sligt Sværd i Kamp at drage;
    Taug dog, for ey bort at jage
    Gubbens allersidste Trøst.

Men da han tillige saae
    At hans Glavind, løs af Ælde,
    Let i Kampens stærke Vælde
    Lod sin Tunge sønderslaae,
    Vilde han dog prøve paa
    Kraften, mod et Træe som ene
    Stod, og strakte sine Grene
    Grønt mod Himlens stille Blaa.

Da Kong Vermund nu fornam
    Hvad hans Søn forsøge vilde,
    Sagde han: Da var det ilde,
    Om min Skrep mig giorde Skam.
    Fordum var den sielden tam.
    Ikke troer jeg dette Giemme
    Mægtet har dens Kraft at hemme,
    Og dens Ægg at giøre lam.

Lad da fare sligt Forsøg.
    Skiebnen kun derved du frister.
    Thi hvis denne Glavind brister
    Flyer vort sidste Haab som Røg.
    Som en rovbegierlig Høg
    Vist den styrter paa sit Bytte.
    Lad da sligt, som hverken nytte
    Kan, for Alvor eller Spøg.

Ynglingen betænksom stod.
    Med en Brynie kort og brusten,
    Med en Glavind løs og rusten
    Ud han skulde gyde Blod. -
    Dog forsvandt ey Heltens Mod!
    Muntert sang den vevre Lærke;
    Hiem fra Marken gik den Stærke,
    Med sin Fader, Fod ved Fod.

Og en Hær blev sammenkaldet,
    For at gaae mod Svertings Hær,
    Hen til Eyderen, for der
    At bedømme Vaabenskraldet.
    Piben lød og Luren gialded,
    Standsed ved den brede Flod.
    Paa den anden Side stod
    Svertings Mænd, alt vis paa Faldet.

Men ret som et enkelt Frøe,
    Der paa Heden er at skue,
    Voxet til en eenlig Tue,
    Stod i Elven midt en Øe.
    Hverken Hustrue eller Møe,
    Kiæmper ene den betraade,
    Hvergang Sværdet skulde raade
    Og en Bersærk skulde døe.

Hen til denne Holm nu foer
    Uffe, med sin gamle Fader,
    I de brustne Pandserplader
    Og med Sværdet i sin Giord.
    Saxerne ham Døden svoer.
    Begge, fra den anden Side,
    Mon' de ham imøde stride,
    Paa den elv-omflydte Jord.<!-- Elv-omflydte? -->

Vermund Kong, den gamle Mand,
    Var i Hiertet heel urolig:
    Ey med Vaabnene fortrolig
    Er min Søn. Ak falder han!
    Sætter ved den bratte Strand
    Stolen, med sin Hynde blød.
    Mærker jeg min Uffes Død,
    Styrter jeg mig ned paa Stand.

Blev nu med et roligt Mod
    Sværdet flux fra Hoften revet,
    Ind hvor Kredsen vidt var skrevet
    Kiæmperne man træde lod.
    Ilden i den Gamles Blod
    Selv den hvide Lok foryngte,
    Vildt den sig for Stormen slyngte<note>slyngte] slygte</note>
    Hen, som Elven ved hans Fod.

Uffe, rolig, stærk og kold
    Traade da saa trøst og froe
    Mod de vrede Saxer to;
    Hver en Kiæmpe, stærk og bold.
    Ind paa ham med megen Vold
    Hug de nu, mens Øiet brændte;
    Da sin Skrep ey Uffe kiendte,
    Bødte han kun med sit Skiold.

Kongen hørte Fiendens Hug
    Hart mod Sønnens Vaaben klinge,
    Som med Skioldets haarde Ringe
    Skiermed sig, og med sit Buk.
    Vermund gav et ængstligt Suk.
    Længer ud til vilden Strand
    Trak sin Stol den gamle Mand.
    Løsnede sin Krone smuk.

Men da Uffe mærkte snart,
    I det raske Kiæmpeværk,
    Ved sit Slag, alt mere stærk,
    Sværdets gode Kraft og Art,
    Hug han drabelig og svart
    Brat den Ene let, som Sivet,
    Med sin Glavind giennem Livet,
    At han styrted ned, med Fart

Vermund, som var Kampen nær,
    Monne Mandefaldet høre,
    Sagde med et henvendt Øre:
    Der fornam jeg Skrep, mit Sværd!
    Sønnens hæderlige Færd
    Folkets Fryderaab udtrykte.
    Da sin Stol fra Vandet rykte
    Gubben, og fik Livet kier.

Frem med megen Vælde brød
    Svertings Søn nu, for at hevne
    I det frygtelige Stevne
    Sin Ledsagers bratte Død.
    Sank da ned mod Hielmen rød
    Uffes Glavind ufortøvet.
    Brat paa Længden blev han kløvet,
    Styrted i sit Blod, som flød.

Vermund, i sit Purpurklæde,
    Sagde, vendt til Slaget hen:
    Der fornam jeg Skrep igien!
    Skal jeg smile eller græde?
    En Herold for Kongens Sæde
    Treen, og qvad det muntre Vers:
    Een paa langs, og Een paa tvers!
    Da græd Gubben høit af Glæde.

Og en vældig Vaabenlarm
    Toned fra de Danskes Leir,
    Hiem de Danske drog med Seir,
    Tvungen Saxen gik i Harm.
    Uffes Pande, heed og varm,
    Frietes nu fra Hielmens Glands,
    Kiøltes med en Egekrands,
    Rakt ham af en Piges Arm.

Og de Danske drog tilbage,
    Skialders høie Harper lød.
    Over Kong Atisles Død
    Hørtes Ingen meer at klage.
    Froe var Vermunds sidste Dage.
    Uffe blev en Kiæmpe stærk.
    Altid sindigt var hans Værk;
    Derfor kaldtes han den Spage.


I:oehlen1999062831
T:Knud den Store
F:Kong Knud sad stor og mægtig paa sin Throne
N:Teksten følger <I>Poetiske Skrifter</I> (1805), I, side 165-69.

Kong Knud sad stor og mægtig paa sin Throne;
    En Herre, drabelig og stærk og huld.
    Den danske, brittiske, den norske Krone,
    Var smeltet sammen i hans Krones Guld.
    Høit i hans høie Sal klang Harpens Tone;
    Thi Skialdens Barm var af hans Idræt fuld;
    I Kirken selv lød Hymner til hans Ære,
    Thi han udbredte Jesu sande Lære.

Men Knud sad taus og tankefuld i Sind,
    Ey blussed Læben, som hans Purpurklæde,
    Sørgmodelig han støtted Haand til Kind,
    Og ingen Deel han tog i Hoffets Glæde,
    De svundne Dages Idræt faldt ham ind,
    Da monne bittre Taarer Øiet væde.
    Ak! sukked han, min Gud! kan du forgiette
    Min Synd? Kan du mit Regnebret udslette?

Min Ungdom svandt i Stolthed og Foragt,
    Kiek frem jeg gik; ak! nu jeg modløs græder.
    For at forstærke min den stolte Magt
    Forbandt jeg mig med Eadrik, den Forræder.
    Den dierve Ulf i Kirken blev ombragt,
    Hans røde Blod end Altertavlen væder;
    Ey blot med Sværdet, tit med mørke Rænker
    Jeg vandred frem - nu det mit Hierte krænker!

Men oftest dog med Manddom og med Sværd
    Min raske Ungdom blot sit Værk begyndte;
    At blive Danmarks gamle Krone værd,
    Det var den Tanke dog, som frem mig skyndte.
    Og derfor stormed jeg i Herrefærd,
    Og derfor Heltens Syssel, Kamp, jeg yndte;
    Da aabned sig mit Hierte for din Stemme.
    Ak hulde Jesus! kan du alt forglemme?

Som Kongen nu saaledes trøstløs sad,
    Med blege Kinder og med Graad i Øiet,
    Mens hen ad Bænken i den lange Rad
    Guldhornet gik og Hvermand var fornøiet,
    Da treen en Skiald for Kongen frem og qvad:
    ,,Min Konning! hvor er Den som du ophøiet?<note>,,Min] Min</note>
    Du tvang det stolte Nords udstrakte Lande.
    Ustraffet Ingen tør dit Bud modstande.''

Taalmodig, uden Harme, hørte Knud
    Paa denne daarlige, forvovne Tale.
    Hvad Skialden qvad det raabtes snarligt ud
    Af hver en Ridder i de blanke Sale.
    Da blev den gyldne Stol, paa Kongens Bud,
    Ført ned fra Borgen giennem grønne Dale,
    Til hviden Strand, hvor stolt og langsomt Vandet
    Høit skylled sine Bølger op paa Landet.

Derpaa han lod, med steenbesatte Baand,
    Den tunge Glavind ved sit Belte spænde.
    Med Kronen paa, med Sceptret i sin Haand
    Han monne sine Fied mod Havet vende.
    Hvad Tanke der besielte Kongens Aand,
    Hver Hofmand ønskte nu med Higen kiende;
    Men Kongen taug og vandred med sit Følge
    I Purpurkaaben mod den hvide Bølge.

Og satte sig saa i det gyldne Sæde,
    Blandt runde Steene paa det bløde Sand;
    Ey hvor bestandig Bølgens Brud mon væde
    Det ramme Tang med sit skumklædte Vand;
    Ey heller der, hvor ey den kunde træde,
    Paa den for fierne, den for høye Strand,
    Men der hvor Pilen med sit Hoved hængte,
    Hvor nu og da kun Bølgen op sig slængte.

Der Kongen sad, og talde saa til Havet:
    Det Land, jeg sidder paa, tilhører mig;
    Med dig, o Søe! min Vælde er begavet;
    Thi lyd din Herre! Ey du nærme dig.
    Din Bølge kræver jeg saaledes avet,
    At til min Fod den aldrig vover sig.
    Thi jeg behersker Nordens stolte Lande,
    Ustraffet Ingen tør mit Bud modstande.

Men som sædvanlig gik den stille Bølge,
    Sin vante Vey den end bestandig tog,
    Af sin Natur den intet mon fordølge,
    Det ene Bølgeslag det andet jog.
    Med Otte kom den Niende i Følge,
    Der stærk og svanger op paa Kongen slog.
    Ey til hans Fødder blot den op sig trængte,
    Hans Scepter og hans Krone den besprængte.

Da reiste Kongen sig, saae til hver Side,
    Og brød med Taarer høit saaledes ud:
    I Sandhed! hver en Christen burde vide,
    At der er ingen mægtig uden Gud!
    Han grunded Jorden, han lod Havet glide
    I evig Vexel ved sit stærke Bud;
    Han ene mægter Jord og Hav at tvinge,
    Mod hans er al min Vælde saare ringe.

Med disse Ord han af sin Krone spændte,
    Af Gud og Ædelstene stor og svar,
    Derpaa han sine Fied fra Havet vendte
    Og ydmygt Kronen hen i Kirken bar.
    Der knælte han og hver sin Synd bekiendte,
    Mens Angerstaaren trilled heed og klar.
    Paa den Korsfæstede i Martyrqviden
    Han Kronen satte, bar den aldrig siden.


I:oehlen2002101103
T:Borg-Ridderen
F:Hvor Stormen vældigt tuder
N:Teksten følger <I>Poetiske Skrifter</I> (1805), I, side 170-75.

Hvor Stormen vældigt tuder,
    Hist høit paa Fieldet brat
    En gammel Borg udluder,
    Bedækt med Mos og Krat.
    De vilde Skovens Fugle
    Har der et aabent Buur,
    Høit skriger Nattens Ugle
    Fra gamle brustne Muur.

De skarpe Tiørnebuske
    Fortrænge mindste Stie,
    De tunge Skyer ruste
    Det høye Taarn forbi,
    Den gamle Muur sig splitter,
    Hiemsøgt af Regn og Vind,
    Igiennem Risten titter
    Bleeg Nattens Maane ind.

Dybt hen i Salen trænger
    Den Straale, mat og kold,
    Til Væggen, hvor der hænger
    Et gammelt rustent Skiold.
    Det haver ey sin Lige
    I Styrke som i Vægt.
    Det gik i gamle Krige
    I Arv fra Slægt til Slægt.

Naar Maanens første Flammer
    Da spille som i Vand,
    Paa Skioldets blanke Skrammer
    Og paa den gyldne Rand,
    Et Suk sig lader høre
    Fra gamle Riddersal,
    Og muldne Been sig røre
    Dybt i den dybe Dal.

I dunkle Lund det toner
    Som Klokken seent i Qvel,
    Da suser Egens Kroner
    Om gamle Skov-Capel.
    I siunkne Grav det bæver,<note>siunkne] stunkne</note>
    Det hvidlser fiern og nær,
    En Ridder op sig hæver
    Med Harnisk og med Sværd.

Han farer ey med Lempe,
    Han bryder Qvist og Green.
    Den drabelige Kiæmpe,
    Gaaer over Elv og Steen,
    Igiennem Tiørn og Hasler,
    Krat om hans Brynie slaaer;
    De blanke Plader rasler;
    Han ind i Borgen gaaer.

Hvor Skioldet op er stillet
    Der standser han igien;
    Stivt paa et gammelt Billed
    Seer han med Længsel hen.
    Det er en deilig Qvinde,
    En prydet Ungdoms Brud;
    Men Fugtighed og Vinde
    Har slukt det Meste ud.

Bleg Maanen staaer derude
    Og sender did sit Skin;
    Igiennem brustne Rude
    Den kysser hendes Kind.
    Dybsindig og fornøiet,
    Paa gamle Contrafey
    Seer han med Graad i Øiet,
    Med Smiil, og gaaer sin Vey.

I næste Sal han træder
    Med Øiet end i Graad,
    Saa saare der ham glæder
    Det gamle Husgeraad.
    I Riddersalen vanker
    Den Kiæmpe, stærk og stor,
    Og sætter sig i Tanker
    Ved trøsket Egebord.

Da flux hans Øye flammer.
    Han iler, vred i Sind,
    Mod lukte Rustningskammer
    Og sparker Døren ind.
    Til sine Spyd han griber -
    Da knækkes møre Stang,
    Og Dødning-Uhret piber
    Straa-Dødens Varselsang.

Til Trøst hans Hierte trænger,
    Han søger Harpen brat.
    Hist i en Vraa den hænger,
    Forfalden og forladt.
    Før var den Sorgens Tvinger
    Med sin den hulde Røst,
    Nu plat forstemt den klinger.
    Det skiær ham i hans Bryst.

Hen for sin Viv han træder
    Og stemmer den til Klang,
    Derpaa han langsomt qvæder
    En gammel trofast Sang.
    Imedens Helten siunger
    Sødt klinger Harpens Guld,
    Hans Qvad i Borgen runger
    Saa reen og underfuld.

Til Kirken nu han iler
    Med lange, tunge Skridt,
    Der Midnatsmaanen smiler,
    Paa Korset, sølverhvidt;
    Med Skræk de Straaler bæve
    I det forfaldne Chor,
    Thi tykke Spindelvæve
    Forløseren omsnoer.

Huult lyder Vindens Brusen
    I gamle Sakristie,
    Høit synger Ristens Susen
    Et evigt Litanie.
    Da skielver Helten saare.
    For Guds eenbaarne Søn
    Han synker ned med Taare
    Og en andægtig Bøn.

Naar Østen frem da luer,
    Han hen for Vindvet gaaer.
    Mørk han til Jorden skuer,
    Som dybt i Taage staaer;
    Seer deres travle Hænder,
    Og deres Trællefærd,
    Og harmfuld bort sig vender,
    Med Haanden paa sit Sværd.

Derpaa med stille Klage
    Ned til den Dal saa lav,
    Gaaer Ridderen tilbage,
    Tilbage til sin Grav.
    Vestvinden vifter Sukket
    Fiernt hen, i Bølgedands,
    Han svinder, klart bedugget,
    I røde Morgenglands.

Fordum, hvor Stormen hviner,
    Stod Borgen høi og stor.
    End stande dens Ruiner,
    Snart døer det sidste Spoer.
    Da viser man hvorlunde
    Sig Muren strakte hen.
    De gamle Tider svunde -
    Men Mindet er igien.


I:oehlen1999062832
T:Den gamle Kiæmpe Cometes
F:Jeg er en gammel Kiæmpe stærk
N:Teksten følger <I>Poetiske Skrifter</I> (1805), I, side 176-80.

Jeg er en gammel Kiæmpe stærk,
    Mit Legem blusser sundt;
    I kobberrøde Pandsersærk
    Jeg drager Verden rundt.

Mit runde Skiold er rødt som Blod,
    Min Glavind staaer i Glød;
    Jeg svækker selv det bedste Mod,
    Og bringer Skræk og Død.

Naar runde Skiold omhvælver mig,
    Og jeg har strakt mit Sværd,
    Da vandrer jeg, forfærdelig,
    I Kamp og Heltefærd.

Saa vidt, saa vildt min Bane gaaer,
    Jeg bliver aldrig træt.
    Jeg pludselig tilsyne staaer,
    Naar mindst man venter det.

Og seer jeg da at Tapperhed,
    Og Kraft har Overhaand,
    Da dybt mit Sværd jeg sænker ned,
    Og vækker Kampens Aand.

Natur da træder mod Natur,
    Udi sin hele Pragt,
    Og bryder af sit Fangebuur
    Med uindskrænket Magt.

Og ulmer da en Gnist af Ild,
    Fra Himlen, i en Vraa,
    Da stiger den og funkler mild
    Paa Evighedens Blaa.

Men seer jeg dorske Taagesløer
    At dræbe Straalen, varm,
    At Livet gisper mat og døer,
    Da blusser jeg af Harm.<note>blusser] busser</note>

Og kaster hen mit gode Sværd,
    Paa haanlig Kiæmpeviis,
    Og synker Landet mere nær,
    Og strækker ud mit Riis.

Og strengt hudfletter, Fod for Fod,
    Vanartig Børneflok,
    Og gaaer med Riset, rødt af Blod,
    Naar den er tugtet nok.

Tre Gange har jeg været her,
    Alt efter vante Viis,
    De første Gange med mit Sværd,
    Den Tredie med mit Riis.

Den første Gang min Fryd var stor,
    Jeg lyse Stierner saae,
    Stærktglimtende fra Syd til Nor,
    Som under Himlens Blaa.

Det var i Livets Ungdoms Vaar,
    En Rose frem sig skod,
    Til Under for de sidste Aar;
    Hvert Blad var Heltemod.

Den anden Gang ey Stierners Guld
    Og Roser meer jeg saae,
    Men Barmen svulmed andagtsfuld
    Mod den som <I>hist</I> mon staae.

Bevæbnet knælte fromt en Flok,
    Mens Taaren randt saa klar,
    Trindt om en kulsort Rosenstok,<note>Trindt] Trint</note>
    Hvis Rose visnet var.

Jeg græd, da jeg forsvundet saae
    Den høye Kraft og Kunst,
    Saa mørk man skued mig at staae,
    I taaget Taare-Dunst.

Jeg vinkte med mit brede Sværd,
    Som med en Lue rød,
    Da ilte de i Heltefærd
    At hævne Rosens Død.

Men ak! Det var det sidste Glimt,
    I brustne matte Blik.
    Jeg kom igien - og intet Skimt
    Mig meer imøde gik.

Thi vil jeg tugte streng som god,
    Forjage dorske Roe,
    Og giøde dig, o Jord! med Blod;
    Deraf skal Roser groe!

Og Stierner atter lue frem,
    For høit at staae i Glands,
    Naar de har skaffet gamle Hiem
    Den gamle Blomsterkrands.

Men kommer jeg her seent igien -
    Læg Mærke til mit Ord! -
    Og seer i dig bestandig end
    Den kolde mørke Jord;

Da støder jeg med rædsom Gru
    Mod dig min Barm saa bred,
    At udi tusind Stykker du
    I Dybet styrter ned.


I:oehlen2002101104
T:Eventyret i den fremmede Stad
F:Og som jeg nu hen ad Gaden gik
N:Teksten følger <I>Poetiske Skrifter</I> (1805), I, side 181-85.

Og som jeg nu hen ad Gaden gik
    I den fremmede Stad,
    Da faldt paa en Møe mit speidende Blik;
    Hun i Vinduet sad.

Jeg stod, og glemte at vandre hiem,
    Saa elskovsvarm.
    Over smekkre Midie svulmede frem
    Den unge Barm.

Hendes Øine var store, hendes Hænder var smaae,
    Hun var saa rank,
    Bort skulde jeg gaae, men jeg kunde ey gaae.
    Hendes Øye sank.

Min Cithar under Vinduet klang,
    Var Natten smuk.
    Hun lønned altid min Elskovssang,
    Med et sagte Suk.

Een Midnat smelted den Huldes Aand,
    Da Cithren lød.
    Hun rakte mig kierligt sin Lilliehaand,
    Den var saa blød.

En Rose jeg trykte i sneehvide Hud,
    Med brændende Mund.
    Hun smilte og saae saa venligt ud,
    Saa bortsvandt hun.

Tungsindig tit forbi speilklare Søe
    Jeg tog min Vey,
    Ukiendt med Hver, selv den elskede Møe
    Jeg kiendte ey.

Jeg gik i Nætter og Dage tree,
    I den fremmede Stad,
    Men ey længer jeg fik den Elskte at see;
    Skiønt jeg sang og bad.

Den tredie Dag derhen jeg gik,
    Med tunge Skridt,
    Da standsed i Vindvet mit matte Blik
    Paa noget Hvidt.

O da hæved sig atter saa glad, saa glad,
    Mit Hierte trangt;
    Men ak! det var ikke min Møe, der sad,
    Men et Klæde langt.

Jeg gik i Nætter og Dage tree,
    I den fremmede Stad;
    Men ey længer jeg fik den Elskte at see,
    Skiønt jeg sang og bad.

Den tredie Nat derfra jeg gik,
    Og vilde bort;
    Da standsed i Porten mit matte Blik
    Paa noget Sort.

Jeg svøbte mig ind i min lange Talar
    Med forvirret Sands.
    En Liigkiste ud af Palladset man bar,
    Med en Jomfruekrands.

Jeg sneg mig bag efter i Fakkelskin,
    Med den lange Rad.
    I en Kirke de satte Kisten ind,
    Og skiltes ad.

Taus skiulte jeg mig i et Pulpitur,
    Saa kold og bleg;
    Giennem Blyevindvet saae jeg, i sorte Natur,
    Blodmaanen steeg.

Da vilde jeg rave til Kisten hen,
    Som for Altret stod;
    Men jeg hørte Noget at rasle igien.
    Iis blev mit Blod.

Og grant jeg en Yngling ved Kisten saae,
    Bleg som en Aand.
    Den duftende Krands han stirrede paa,
    Med en Dolk i Haand.

,,Dig har jeg nu givet til Døden hen,
    Troeløse Møe!
    I Morgen din ukiendte, fremmede Ven
    Skal ogsaa døe!''

Da sneg jeg mig bag ham, med harmfuld Aand,
    Med Hævnens Lyst;
    Og vristed ham Dolken af skielvende Haand.
    Den fandt hans Bryst!

Rødt strømmed hans Blod som en skummende Elv
    Over Kisten lang.
    Da tonede Orglet af sig selv
    En Sørgeklang.

Jeg raved til Døren med selsomt Mod,
    Slukt var mit Had.
    Inden Hanegal jeg atter forlod
    Den fremmede Stad.


I:oehlen2002101105
T:Blomst Underskiøn
TOC:Blomst Underskiøn (efter Goethe)
F:Jeg kiender en Blomst, saa underskiøn
N:Teksten følger <I>Poetiske Skrifter</I> (1805), I, side 186-90.
N:I indholdsfortegnelsen følger efter titlen parentesen ,,(efter Goethe)''.

<nonum><center><small>Den fangne Greves Sang</small></center></nonum>

<center><nonum><sc>Greven</sc></nonum></center>
Jeg kiender en Blomst, saa underskiøn,
    Og har efter den Forlængsel;
    Jeg søgte den hvor den staaer i Løn,
    Men ak! jeg sidder i Fængsel.
    Saa tungt, saa tungt er mig dens Tab,
    Tit før mit haarde Fangenskab,
    Var den mig nær bestandig.

Fra denne trintom steile Muur
    Jeg sender mine Blikke;
    Men fra det røde Fangebuur
    De møde Blomsten ikke.
    O hvo mig atter bragte den,
    Han være Ridder eller Svend,
    Han skulde mit Venskab fange.

<center><nonum><sc>Rosen</sc></nonum></center>
Jeg stander her og hører dig,
    Under Vinduet hvor du sidder.
    Du mener vistnok Rosen, mig!
    Du ædle, arme Ridder.
    Din Hu kun efter Høihed staaer,
    For Blomsters Dronning sikkert slaaer
    Derfor dit stolte Hierte.
    
<center><nonum><sc>Greven</sc></nonum></center>
Dit Purpur er al Ære værd,
    Blandt grønne Løv og Grene;
    Og derfor er du Pigen kier,
    Som Guld og Ædelstene.
    Den veneste Møe forskiønner du,
    Dog er det ey dig, til hvem min Hu
    Med stille Længsel stunder.

<center><nonum><sc>Lillien</sc></nonum></center>
Hovmod er Rosens gamle Viis,
    Bestandig høit den higer;
    Men glemmes derfor Lilliens Priis,
    Af hvide, smekkre Piger?
    Den som af Laster smittes ey,
    Og er sig reen bevidst som jeg,
    Den sætter mig dog vel øverst.

<center><nonum><sc>Greven</sc></nonum></center>
Fast troer jeg mig heel kydsk og reen,
    Og reen fra Last og Lyder,<note>,,reen'' virker her afstikkende, en kluntet gentagelse af forrige linjes sidste ord og er måske en trykfejl for et andet monosyllabisk synonym.</note>
    Skiønt lænket til den tunge Steen
    Min Klage her udbryder.
    Vel sandt! du mig et Billed er
    Paa mangen Jomfrue, faur og skier,
    Dog er det ey dig, jeg ønsker.

<center><nonum><sc>Negliken</sc></nonum></center>
Det maa vist være Negliken, jeg!
    I Vægterens lille Have;
    Thi ellers vilde vel Gubben ey
    Saa pænt det om mig lave.
    Hvor Bladekredsen sig ordner smukt!
    Lugt den bestandig søde Lugt!
    See alle de tusind Farver!

<center><nonum><sc>Greven</sc></nonum></center>
Ey bør man Negliken forsmaae,
    Den er sin Gartners Lykke.
    Snart laer han den i Solen staae,
    Snart i den svale Skygge;
    Dog hvad der skaber Grevens Fryd
    Er ingen broget Farvepryd,
    Det er et stille Blomster.

<center><nonum><sc>Violen</sc></nonum></center>
Jeg staaer saa skiult og bukker mig,
    Mit Ord heel sielden lyder;
    Men da det nu just sømmer sig,
    Min Taushed kort jeg bryder.
    Hvis det er mig, du gode Mand!
    Hvor smerter det mig at jeg ey kan
    Dig al min Vellugt sende.

<center><nonum><sc>Greven</sc></nonum></center>
Den smaa Viol jeg gierne seer,
    Saa blye den mig indtager,
    Og dufter saa sødt; dog vil jeg meer,
    I mine tunge Plager.
    Jeg vil det ligefrem tilstaae,
    Paa Fieldets Ryg, herovenpaa,
    Min Yndling neppe findes.

Men nede ved de grønne Siv,
    Som Bækkens Bølge væder,
    Der vanker om den bedste Viv,
    Og for sin Husbond græder.
    Naar Blomsten blaa, paa eensom Vey,
    Hun plukker og sukker: Glem mig ey!
    Da kan jeg det fiernt fornemme.

Ja i det Fierne er altid nær
    De Elskte som troe forblive.
    Min Trøst i Fængslets Nat det er,
    Det holder mig end i Live.
    Naar Hiertet isner og banker ey,
    Da raaber jeg kun: Forgiet mig ey!
    Saa vender Livet tilbage.


I:oehlen2002101106
T:Den første Walpurgis-Nat
TOC:Den første Walpurgis-Nat (ligeledes)
F:See Vaaren leer
N:Teksten følger <I>Poetiske Skrifter</I> (1805), I, side 191-95.
N:I indholdsfortegnelsen følger efter titlen parentesen ,,(ligeledes)'', dvs. som forrige digt også ,,efter Goethe''.

<center><nonum><sc>En Druide</sc></nonum></center>
See Vaaren leer,
    Ey Sneen meer
    Den frosne Skov betynger.
    Iis dækker ey
    Den unge May,
    Mildt Himlens Fugle synger.
    Kun Bierget, der!
    End sneetakt er,
    Didop dog nu vi hige,
    For efter hellige, gamle Skik
    Alfader Tak at sige.
    Af Røgen stige Flammens Blik,
    Saa vil vort Hierte stige!

<center><nonum><sc>Druiderne</sc></nonum></center>
Af Røgen stige Flammens Blik;
    Begynd den hellige, gamle Skik,
    Alfader Tak at sige.
    Did op, did op vi stige!

<center><nonum><sc>Een af Folket</sc></nonum></center>
Vil I Faren sikkert møde?
    Vil I dømmes grumt tildøde
    Alle Loven I jo kiender,
    Fra vor strænge Overvinder;
    Lumske Næt han rundt udspender.
    Vee de Hedninger han finder!
    Ak! paa Blokken hist, den røde,
    Vore Børn og vore Qvinder
    Grumt de døde;
    Vist I Faren gaaer imøde!

<center><nonum><sc>Chor af Qvinder</sc></nonum></center>
Ja! paa Blokken hist, den røde,
    Grumt den strænge Overvinder
    Slagter Eders Børn og Qvinder.
    Os de døde!
    Vist I Faren gaaer imøde!

<center><nonum><sc>Druide</sc></nonum></center>
Hvo nu bortflyer
    Og Offret skyer,
    Sin Lænke først fortiener.
    Blandt unge Løv
    Her Vedden kløv,
    At den paa Altret brænder.
    Til mørke Nat
    Skal Busk og Krat
    Os hemmeligt indsløre,
    Og Mænd udsætte vi paa Vagt,
    For Eder at bønhøre;
    Men da lad os med Kraft og Magt
    Vor høye Pligt udføre.

<center><nonum><sc>Chor af Vagter</sc></nonum></center>
Fordeler Eder, kiække Mænd!
    Rundtom, adspredt i Skoven hen.
    Lydt med opmærksomt Øre,
    Mens de vor Pligt udføre.

<center><nonum><sc>En Vagt</sc></nonum></center>
Pave-Christne let forsage;
    Lad os listig dem bedrage!
    Med den Dievel, som de frygter,
    Let vi deres Mod skal rokke.
    Kom med Fakler og med Lygter,
    Kom med Horn og Rangle-Stokke!
    Hylende vi skal os smugle
    Giennem trange Klippe-Blokke.
    Ravn og Ugle!
    Hyler med os, Mørkets Fugle!

<center><nonum><sc>Chor af Vagter</sc></nonum></center>
Kom med Gafler og med Lygter,
    Liig den Dievel, som de frygter;
    Kom med Horn og Rangle-Stokke,
    Giennem trange Klippe-Blokke.
    Ravn og Ugle!
    Hyler med os, Mørkets Fugle!

<center><nonum><sc>Druide</sc></nonum></center>
I Nattens Stund,
    Alfader! kun
    Vi dig i Løn kan prise.
    Dog er ey Nat,
    Det dages brat,
    Hvor reen hvor Siel vi vise.
    Vel ofte du,
    Vor Gud! som nu
    Ved Fiendens Straf kan tøve.
    I Røgen luttres Flammens Blik!
    Her staae vor Troe sin Prøve!
    Og røves os den gamle Skik,
    Hvo vil dit Lys os røve?

<center><nonum><sc>En christen Vagt</sc></nonum></center>
Hielper! hielper! Hvad beskiermer?
    Hele Helveds Hær sig nærmer.
    Hurtigt hid den Veien finder;
    See hvor de i Luen bæve.
    Ulve-Mænd og Drage-Qvinder!
    Som et Lyn forbi de svæve;
    Rædsomt Larmen sig forøger.
    Lad os flygte! Faren truer!
    Hist paa Field den Onde spøger.
    Rundt jeg skuer
    Damp af Helveds røde Luer.

<center><nonum><sc>Chor af christne Vagter</sc></nonum></center>
Helveds Hær hid Veien finder;
    Ulve-Mænd og Drage-Qvinder!
    Rædsomt Larmen sig forøger!
    I sin Ild den Onde spøger!
    Rundt vi skue
    Damp af Helveds røde Lue.

<center><nonum><sc>Chor af Druiderne</sc></nonum></center>
I Røgen luttres Flammers Blik,
    Her staaer vor Troe sin Prøve;
    Og røves os den gamle Skik,
    Hvo vil dit Lys os røve?


I:oehlen1999062833
T:Wiedewelt
F:Natten skimter
N:Teksten følger <I>Poetiske Skrifter</I> (1805), I, side 196-99.
N:Johannes Wiedewelt (1731-1802) var en dansk billedhugger og forfatter.

Natten skimter,
    Stiernehæren glimter,
    Eensom krummer sig den grønne Strand.
    Duggen ene
    Ned ad Pilens Grene
    Falder i det stille, sølvblaae Vand.

Bølgen bølger
    Rislende, og følger
    Sagte Zefir, perleklar og skiøn.
    Lyset lyser
    Natlighvidt, og gyser
    Fra sin Skye til Kummers blege Søn.

Krum af Alder;
    Tungt hans Taare falder
    I det dybe, ubekiendte Blaa.
    Sagte flytter
    Han sin Fod og stytter
    Sig til Staven. Issen er saa graae.

Modgang frister
    Hiertet, Hiertet brister,
    Døden slukker Øiets stærke Ild.
    Svagt anspænder
    Han de matte Hænder,
    Strækker dem til Himlen, rolig, mild.

Ingen Klage!
    Talt er mine Dage;
    Jeg vil ikke længer dvæle her.
    Hellig Længsel
    Bryder Kummers Fængsel,
    Vinker mig til Nattens Sølverskier.

Dybt jeg skued -
    Høit Naturen lued
    I min Siel, med alt sit Tryllerie.
    Sødt bevæget
    Jeg i Stenen præged
    Stærke Træk af Livets Harmonie.

Haarde Stene!
    Mine skiøre Bene
    Smuldne snart, dybt under Bølgens Leer;
    I skal stande!
    Helligt skal I sande
    At jeg <I>var</I>, naar jeg er ikke meer.

Vældig Længsel
    Bryder Sorgens Fængsel;
    Gamle Gubbe kan ey meer modstaae.
    Længslers Bolig!
    Rolig og fortrolig,
    Favn mig med dit mørke Himmelblaa!

Busken vifter,
    Maanen Farve skifter,
    Dybt nedbøiet nærmer <I>Musen</I> sig,
    Mat af Blikke.
    Søn! forlad mig ikke!
    Jeg er barnløs, naar jeg mister dig.

Gubben famler,
    Sidste Kraft han samler,
    Sukker henrykt sin Gudindes Navn:
    Elskelige!
    Ey af denne Verden er vort Rige.
    Jeg gaaer hen, hvor der er intet Savn.

Taus hun sukker.
    Bølgen mildt sig lukker
    Om den gamle Tindings sølvgraae Haar.
    Hun forsvinder.
    Dagen bleg oprinder;
    Hist paa Friheds-Støtten Lærken slaaer.

<I>Troskab</I> græder,
    I de hvide Marmorklæder,
    Kold og bleg, den ranke, hulde Møe.
    Haand paa Brystet,
    Aldrig aldrig trøstet,
    Stirrer hun hen paa den sorte Søe.


I:oehlen2002101107
T:Freyas Rok
F:Naar Natten udruller sit sorte Slør
N:Teksten følger <I>Poetiske Skrifter</I> (1805), I, side 200-01.

Naar Natten udruller sit sorte Slør,
    Naar Dagen døer,
    Naar Himlen, berøvet sin blanke Lue,
    Ruger ned, som en skummel Fængselbue,
    Da fremluer, Freya! din Rok saa blid,
    Ved Kierligheds salige Midnatstid,
    Sødtstraalende, bævende, hvid.

Og mens den funkler med venlig Ild,
    Du deilig mild,
    Med runde Fingre den Silke spinder,
    Som du om Rosenkiederne binder,
    Hvormed du kierlig og elskovsvarm,
    Med den runde, sneehvide Arm,
    Slynger Yngling og Pige, Barm til Barm.

Og da nu hver voxen Svend og Møe
    Vil heller døe,
    End vandre fiernet fra Elskovsflokken,
    End mangle Roser og Traad af Rokken,
    Saa sukker til dig det hele Nord,
    Og du bønhører hvert kierligt Ord.
    Derfor er din funklende Rok saa stor!


I:oehlen2002101108
T:Til Hanna
U:I et Exemplar af mine Digte, paa hendes Fødselsdag
F:November stod saa kold og øde
N:Teksten følger <I>Poetiske Skrifter</I> (1805), I, side 202-04.

November stod saa kold og øde,
    Hiemsøgt af Taager og af Regn;
    De vilde Storme rædsomt løde
    Fra Skyen, om den nøgne Egn.

Den gamle Høst, en venlig Gubbe,
    Sad der saa tankefuld i Løn;
    Tilsidst han reiste sig fra Stubbe,
    Og bad til Guderne en Bøn:

Skal evig da mit Liv kun flyde,
    Hen uden Lyst og Glæde her?
    O lader dog en Blomst fremskyde,
    At jeg kan qvæges i dens Skier.

Da ynkte Guderne den Arme,
    Som sad saa kummerfuld og stil,
    Foruden Liv, foruden Varme,
    Foruden venligt Blomsterspil.

Og Freya monne huldt sig saare
    Med lette Spyd; og see af Blod
    Til Jorden sank en Purpur-Taare,
    Og spired frem, og fæsted Rod.

Og steeg, og monne huldt sig lukke,
    Og blomstred i den kolde Luft;
    Og Freya hørte Blomsten sukke,
    Og hendes Aande gav den Duft.

Og Solen monne lunt den bade,
    Og Stormen lagde bly sig ned,
    Og Frygga gav den grønne Blade,
    Og Bragi gav den Evighed.

Og i Novembers kolde Mose
    Det er ey længer graat og dødt,
    Fra den Tid Freyas unge Rose
    Der spired frem og blusser sødt.

Men Blomster maa man Blomster yde;
    De voxe sparsomt paa min Vey,
    Derfor kan jeg kun Rosen byde
    Her disse smaa Forgietmigei!


I:oehlen2002101109
T:Til Camma
U:Paa hendes Fødselsdag, i et Exemplar af Schlegels Spanisches Theater
F:At det er gaaet dig som mig, Veninde!
N:Teksten følger <I>Poetiske Skrifter</I> (1805), I, side 205-06.

At det er gaaet dig som mig, Veninde!
    At denne Slud og disse kolde Vinde
    Dit Ønske lokker tit til Syden ned,
    At Kraften i de norske Marmor-Fielde
    Du ønsker blandet med den Herlighed,
    Der blusser frem i Sydens Blomstervælde;

Det kan vist ingen Dannemand fortryde,
    Og meget mindre grusom dig forbyde,
    At kunstigt i din Blomster-Urne du
    En sielden sydlig Blomst med Glæde planter,
    Naar Stormen raser her i al sin Gru,
    Naar Livet fryser og Naturen skranter.

Snart svøber mørk og graadfuld Vinterdagen
    Det store Liig ind i sit store Lagen,
    Og Stormen orgler frem et Sørge-Chor;
    Men lad Naturen rædsomt sig forvilde,
    Du drager fra det sørgelige Nord,
    Til Dantes Lund, Petrarcas varme Kilde.

Vester for disse skiønne blide Steder
    Et Land sig strækker, som Naturen klæder
    Med Purpurtepper, med Smaragd og Guld.
    To Templer reiser sig i denne Zone,
    Som Sanggudinden bygged elskovsfuld,
    Eet for Cervantes, eet for Calderone.

En sielden sindrig Smed, Hefaistos Lige
    Høit i Germaniens udstrakte Rige,
    En Sølver-Nøgle glat, med gyldne Lag,
    Har smeddet til den ene Dør, Veninde!
    Modtag den af din Ven, paa denne Dag,
    Indflettet med en lille blaa Kierminde.


I:oehlen2002022403
T:Fortrøstning
U:Til Henrik Steffens
F:Naar eensom og allene
N:Teksten følger <I>Poetiske Skrifter</I> (1805), I, side 207-08.

Naar eensom og allene
    Jeg giennem Landet gaaer,
    Og for de gamle Stene
    Med barnlig Andagt staaer,
    Og paa den Troskab tænker
    Der kraftig ind Dem gav
    Taknemlig, uden Lænker,
    At pryde Heltens Grav;

Naar under Kirkens Bue
    Jeg stander høit omhvalt,
    Og seer den fromme Lue
    Der har beseglet Alt,
    Hvorledes Alt forfalder,
    Hvorledes sørgelig
    Den fromme Manddoms-Alder
    Bag Støvet skiuler sig;

Naar da jeg bleg har fundet,
    At Kraften længst gik ud,
    At Fromhed er forsvundet,
    At Faa kun troe paa Gud,
    Naar da jeg hen vil ile
    Udi din Favn, min Ven!
    For ved dit Blik at smile,
    Og hente Kraft igien;

Og naar da nu jeg finder,
    Du est der heller ey,
    At sørgende Kierminder
    Kun blaane paa min Vey,
    At <I>Intet</I> mig omgiver
    Som støtte kan min Fod,
    Naar nedtrykt da jeg bliver,
    Og taber plat mit Mod;

Da giennem Buskens Gitter
    <I>Hun</I> trænger ind til mig,
    Og rækker mig sin Cither -
    Og jeg er lykkelig!
    Hver Fryd da frem jeg qvæder,
    Hen i mit dunkle Lye,
    Og alle svundne Glæder
    Omringe mig paa nye.


I:oehlen1999062834
T:Petrarcas Canzone ved Vaucluse Kilden
F:Sølvbæk! I Bølger milde!
N:Teksten følger <I>Poetiske Skrifter</I> (1805), I, side 209-12.

Sølvbæk! I Bølger milde!
    Hvor hendes hulde Lemmer
    Fandt Roe, den skiønneste, den elskte Pige;
    Green! hvor hun hvile vilde,
    Ak aldrig jeg det glemmer!
    Du grønne Støtte! for den Elskelige;<note>Udgivere flytter gerne udråbstegnet ned efter ,,Elskelige'' eller fjerner det endog helt, selvom udråbstegn midt i en sætning er hyppige nok i Oehlenschlägers digte.</note>
    Blomster! som Kiolens Flige
    Har giemt, som sødt blev baaret
    Hvor Englebarmen svulmed;
    Hellige Luft! som ulmed
    Mens giennem dig det hulde Blik mig saared;
    Ak laaner hver sit Øre,
    Min sidste sørgelige Sang at høre.

Vil Skiebnen aldrig smile,
    Vil Gud sig ey forbarme,
    Og slukker Elskovstaaren Øiets Lue,
    Da lad mit Legem hvile
    I Eders hulde Arme,
    Naar Sielen hist sit Hiem skal atter skue,<note>Senere udgivere retter ,,skue,'' til ,,skue;''</note>
    Da kan ey Døden kue,
    Naar i de dunkle Egne,
    Mens dette Haab mig glæder,
    Jeg uforfærdet træder.
    Thi intet bedre Sted kan Læben blegne.
    Og ingen Grav saa sødt og stille giemmer
    De trætte Been, de kraftesløse Lemmer.

Snart vil herhid hun vandre
    Ad vante Vey tilbage,
    Den Vilde, Blide. Ja det vil sig føye!<note>vil] vil vel - linjen får en stavelse for meget med det ,,vel'' og vinder intet derved; det må være en trykfejl.</note>
    Hvor først vi saae hverandre,
    Den helligste blandt Dage,
    Der vil hun kaste hen sit skiønne Øye;
    Og - Fader i det Høye!
    Kun finde Støv bag Fliser.
    Da vil sig Hiertet lukke
    For Elskov op, og sukke
    Saa sødt til Gud, at han mig Naade viser.
    Fromt vil hun ham paakalde,
    Mens Taarene paa Sølversløret falde.

Ned fra de skiønne Grene,
    Erindring o du søde!
    En Blomster-Regn i hendes Skiød nedilte.
    Hun sad saa ydmygt, ene,
    I Skiønheds Morgenrøde,
    Bedækket med de fine Løv og smilte.
    Eet Løv paa Kiolen hvilte,
    Eet funklende sig hæved,
    Af gyldne Lokker fundet,
    Med klare Perler bundet;
    Eet laae paa Jorden, Eet i Vandet bæved,
    Eet syntes huldt at sige
    Med vildsom Svæven: Her er Elskovs Rige!

Hvor ofte da, med Sukken,
    Jeg høist forundret sagde:
    Ved Gud! hun har i Paradiset hiemme.
    Saa vidt, af Elskov drukken,
    Mig hendes Miner bragde,
    Det Blik, det søde Smiil, den hulde Stemme.
    Alt kom mig til at glemme
    Det skiønne Virkelige,
    Saa selv jeg spørge kunde:
    Naar kom du hid? Hvorlunde?
    Jeg var i Himlen, ey paa Jorderige.
    Fra den Tid disse Steder
    Mit elskovsfude Hierte ene glæder.

Hvis Skiønhed du, min Sang! besad som Villie,
    Du kunde dristigt vove
    At gaa til Folket, fra de dunkle Skove.


I:oehlen1999062835
T:Violerne
F:Smaae Violer! o hvor sødt
N:Teksten følger <I>Poetiske Skrifter</I> (1805), I, side 213-14.

Smaae Violer! o hvor sødt
    Mellem Græsset, ungt og blødt,
    Frem I blaane.
    Solen varmer Eders Luft,
    Veemod suger Eders Duft
    Af den blege Maane.

Tæt I ved hverandre staae,
    Rødmen i det stærke Blaa
    Sødt henviger.
    Herligt i den unge Lund
    Spetter I den grønne Bund;
    Vinker Egnens Piger.

O men kold er spæde Vaar!
    Sammenklynget tæt I staaer.
    Hvor I skielve!
    Magtesløs, paa kolde Muld,
    Vil sig Urten medynkfuld
    Luunt om Eder hvælve.

Smaae Violer! Ney, o Ney!
    Grumme Storm skal længer ey
    Jer nedtynge.
    Her I ey skal staae forladt;
    Venligt om min Emmas Hat
    Vil jeg Eder slynge.

Om den lysegule Bund
    I en yndig Krands saa rund,
    Eder bøye.
    O hvor vil det svage Skin
    Hæve hendes Purpurkind
    Og det sorte Øye!


I:oehlen1999062836
T:Vaar-Sang
F:Nu er da Vaaren kommen
N:Teksten følger <I>Poetiske Skrifter</I> (1805), I, side 215-17.

Nu er da Vaaren kommen,
    Nu er os Busken Læe;
    Og Nattergalen toner
    Sødt i det grønne Træ;
    Og huldt de unge Roser
    Tæt ved hverandre staae;
    Og klart de runde Vover
    I Sølverbækken gaae.

See Aftenstiernen smiler!
    Den vækker Elskovs Lyst.
    O see den smekkre Pige
    Hist, med det fulde Bryst!
    Og see de smaae Zefirer!
    See, hvor de uden Larm
    Det tynde Flor bortrive,
    Som dækker hendes Barm.

O Pige! søde Pige!
    Nu har jeg lukt min Bog.
    Jeg sidder ey og stirrer
    Meer i det gamle Sprog;
    Det Liv, som <I>der</I> jeg finder,
    Det blomstrer <I>ude</I> nu.
    Ak kom min Elskerinde!
    Hvor længe tøver du?

Kierminde! som kan skue.
    Du Zefir! som kan staae.
    Du Lillie! som kan lue.
    Du Rose! som kan gaae.
    Sødt synge Nattergale,
    Naar Skoven sig har hvalt,
    Du synger og kan tale,
    Du søde Alt i Alt!

Ak kommer og omringer
    Den unge Sanger her!
    Mens høyt hans Lyra klinger
    Bag disse Bøgetræer.
    Om Amors Rosen-Lænker
    Han henrykt synge vil.
    Ak kommer hid! og skienker
    Et Kys ham, for sit Spil.

See Tiden gaaer tilbage,
    Naar Løvet springer frem.
    De unge gamle Dage
    Staaer op fra mørken Hiem!
    Slet intet da jeg savner
    I Favnen af min Møe;
    I Skoven springe Fauner,
    Najader i min Søe.

Og Pan staaer kiæk for Skoven,
    Brat for en Tiørnehæk,
    Og jager Tidens Kloge
    Bort, med en panisk Skræk,
    Som vil min Dryas dræbe,
    Min overgivne Faun,
    Og med en isnet Læbe
    Koldt spotter Elskovs Navn.


I:oehlen2002101110
T:Viin-Guden
TOC:Viin-Guden (efter Novalis)
F:Paa grønne, varme Bierge fødes
N:Teksten følger <I>Poetiske Skrifter</I> (1805), I, side 218-20.
N:I indholdsfortegnelsen følger efter titlen parentesen ,,(efter Novalis)''.

Paa grønne, varme Bierge fødes
    Den Gud, som bringer Himlen mild.
    Hans Blik af Solen venligt mødes,
    At den kan skienke dem sin Ild.

Ham Vaaren glædefuld undfanger,
    Sødt svulmer op det spæde Skiød,
    Og naar i Høsten Frugten pranger,
    Da springer frem den Glut saa rød.

I snevre Vugge de ham pleier;
    Dybt under Jord han giemmes vel;
    Der drømmer han om Fest og Seier,
    Og bygger mangt et Luft-Castel.

Ind i hans Kammer Ingen trænger,
    Naar Uroe giærer i hans Blod,
    Naar han hvert Baand, hver Lægte sprænger,
    Med fyrig Ungdoms Kraft og Mod.

Thi en usynlig Vagt beskiermer
    Den hulde Drømmer, fast den staaer;
    Og hvo sig Helligdommen nærmer,
    Det luftomvundne Glavind slaaer.

Naar nu hans Vinger bredes baade,
    Da hæver han sit Blik saa skiøn,
    La'er rolig sine Præster raade,
    Og kommer frem paa deres Bøn.

Han stiger af sin dunkle Mose,
    Klædt i krystalne Klædebon,
    Eendrægtighedens fulde Rose
    Betydningsfuld han har i Haand.

Og overalt om ham med Glæde
    Sig sætter hans Disciple ned;
    Og tusend glade Tunger qvæde
    Ham deres Tak ig Kierlighed.

Han sprudler i utalte Straaler
    Sit indre Liv i Verden ud,
    Og Elskov nipper af hans Skaaler,
    Og er hans evighulde Brud.

Som gyldne Tiders Aand han viser
    Sig allenstund den Digter god,
    Som sødt, i luedrukne Viser,
    Besynger Druens Rosenblod.

Ret til hver deilig Mund han skienker
    Ham for sit Venskab faderlig.
    Og at hans Ret nu Ingen krænker,
    Forkynder Gud den her ved mig!


I:oehlen2002101111
T:Jule-Vise
F:Idag nu for næsten to tusinde Aar
N:Teksten følger <I>Poetiske Skrifter</I> (1805), I, side 221-23.

Idag nu for næsten to tusinde Aar,
    Da laae i den lune, den sydlige Vaar
    De venlige Hyrder paa Marken og saae
    Til funklende Stierner paa Himmelens Blaa.

Hver Hyrde, saa kraftig og munter som varm,
    Sad med sin Hyrdinde i kierlige Arm,
    Ved Maaneskin sad de, ved rislende Bæk,
    Og plukkede Jordbær af bugnende Hæk.

Men Jordbærret svulmende, afplukket nys,
    Var Intet dog mod de livsalige Kys,
    De venlige Haandtryk, de kierlige Blik,
    Som alt de imellem af Pigerne fik.

Saa laae de og spøgte, uskyldigt og frit,
    Og leged og snakked og kyssed saa tit,
    Og dandsed i Maanskin og tumled sig om,
    Til Englene til dem fra Himmelen kom.

Ak! meget forandres i totusind Aar.
    Her Vinter det er, naar i Syd det er Vaar;
    Vi er ingen Hyrder. Den bidende Vind
    Har drevet fra Marken til Stuen os ind.

Forsvundet er længst det uskyldige Liv.
    Nu staaer Cavalleren for Damen saa stiv,
    Og Damen er knipsk paa Anstændigheds Bud,
    Og saaledes gaaer det, Dag ind og Dag ud.

Men reent dog Naturen fornægter sig ey,
    Den vender sig om paa vildfarende Vey,
    Og eengang om Aaret den gotter sig ret,
    Og løsriver Stivhedens dumme Corset.

Og det er om Julen; da byder den Lyst,
    Ved Mindet om Hveden ved Kierligheds Bryst.
    Da giemme vi Beltet, som fængslede nys
    Den frygtsomme Pige, og faaer os et Kys.

Af Kierlighed bragt til Fortvivlelsens Top
    Vi flygte bedrøvet og hænger os op;
    Og Glutten fortryder sin Grumhed paa Stund,
    Og afbider Strikken med blussende Mund.

Da sætte vi os om Forundringens Stol,
    Som Radier rundt om den funklende Sol,
    Og undrer os over fordærvede Skik,
    Og al den Forkeerthed i Fior vi begik.

I Mangel af Maane vi nøyes med Lys,
    Med Brænde bortfierne vi Vinterens Gys,
    En Harpe maa gielde for rislende Bæk,
    Og Viinflasken bøder paa bugnende Hæk.

Og saa er vi Hyrder, saa trykker vor Arm
    De søde Hyrdinder til kierlige Barm.
    Uskyldighed kommer fra Himmelen ned
    Og seer vor Glæde, og glædes derved.


I:oehlen1999062837
T:Vahl
F:Dækker Graven, grønne Urter smaa!
N:Teksten følger <I>Poetiske Skrifter</I> (1805), I, side 224-26.
N:Martin Vahl, botaniker (1749-1804). Se også Staffeldts digt <xref digt="staffeldt2001052803"> om samme. 

Dækker Graven, grønne Urter smaa!
    Eders Ven, som elskte Jer saa saare,
    Han er død! O ryst fra Himlens Blaa
    Høye Gran! din tunge Veemodstaare.
    Hvide Rose! med det blege Smiil,
    Sødt indslyng dig med den friske Røde!
    Vinder Eders Krands omkring den Døde!
    Duk dit Hoved dybt, og græd, o Piil!

Smaae Violer! hulde Børn! som sødt,
    Medens Foraarshimlen venlig lufter,
    Under Græsset, svalt og luunt og blødt,
    Staaer og seer saa fromt til Gud og dufter;
    Samler Eder ved hans Hovedsteen,
    Lampen liig, som under Gravens Bue
    Brænder for den Dødes trætte Been,
    I en dødligblaa men hellig Lue.

Eders Elsker havde intet Guld,
    Uden Zirat var den sorte Tillie.
    Gyldne Gyldenlak! vær du da Guld;
    Vær du Sølv, du sølverhvide Lillie!
    Slyng hans Navn, han var en Blomst som du,
    Reen, uskyldig, elskovsfuld og stille;
    Kraftig var hans Aand og from hans Hu.
    Hvide Lillie! lad din Taare trille.

Flora! du som hist i Østens Hiem
    Har din rigelige Blomster-Bolig,
    Drag fra Østen, gak for Graven frem,
    Hvor din Ven i Norden slumrer rolig;
    I dit Fylde-Horn tag Urter med,
    Rundt fra alle Jordens grønne Skove;
    Strøe dem yppigt paa hans Hvilested,
    Smiil og græd, og ønsk ham sødt at sove.

Hædre blidt din Overpræst; hans Villie
    Ene var at vorde Flora kier.
    Gud, som klæder Markens sorgfri Lillie,
    Klædte ham, imens han vandred her.
    Stille var hans Liv, kun Faae ham kiendte,
    Skiøndt Europa lydt gientog hans Navn.
    Trofast dog han sin Gudinde tiente.
    Flora! tryk din Elsker i din Favn.

Ey til Mennesket, men kun til Eder,
    Spæde Blomster! Skialden sig har vendt,
    At hvert Foraar sødt I tilbereder
    Eders Ven et herligt Monument.
    Eviggrønt, o Vahl! og Granbær vinde
    Hver en Vinter om din Urne sig;
    Men med Vaaren, Jordens Elskerinde,<note>Elskerinde,] Elskerinde</note>
    Hundredtusind Blomster favne dig!


I:oehlen2002101201
T:Bryllups-Sang af Catullus
F:Hesper, I Ynglinger! er der, Vel op da! Hesper paa Himlen
N:Teksten følger <I>Poetiske Skrifter</I> (1805), I, side 227-32.

<center><nonum><sc>Ungkarlene</sc></nonum></center>
Hesper, I Ynglinger! er der, Vel op da! Hesper paa Himlen
Endelig engang igien løfter frem de forønskede Straaler.
Tid er at reise sig nu, at forlade de bugnende Borde,
Nu maa Bruden herind, nu maa synges de fro Hymenæer.
Hymen o Hymenæe! Hymen hil dig fro Hymenæus!

<center><nonum><sc>Pigerne</sc></nonum></center>
Seer I, o Piger! Karlene hist, lad os reise mod dem os!
Klart nok paa Oetas Biergaas Noctifer viser sin Lue.
Seer kun! Seer I ey hist, hvor de kappes i hurtige Chordands?
Ey uden Aarsag de dandser og siunger om hvo der bør seire.
Hymen o Hymenæe! Hymen hil dig fro Hymenæus!

<center><nonum><sc>Ungkarlene</sc></nonum></center>
Ey er det Venner os let, at erhverve den udsatte Palme.
Seer kun Pigerne hist, hvor de raadslaae mellem hverandre.
Ey uden Aarsag de raadslaae, vist er et Anslag i Giere;
Ganske naturligt! thi flittig forenet de kappes til Maalet;
Vi, med forskiellige Sind, skilles ad ved forskiellige Tanker,
Taber altsaa med Ret, thi Seir kræver Handling og Omsorg.
Hurtigen derfor nu forener i Hast Eders Hierter!
De har at synge begyndt, os sømmer et passende Giensvar.
Hymen o Hymenæe! Hymen hil dig fro Hymenæus!

<center><nonum><sc>Pigerne</sc></nonum></center>
Hesper! ak hvor er saa grumt et Lys paa Himlen, som dit Lys?
Du som kold river Datteren bort fra Moderens Favntag;
Datteren bort, som sig klynger saa fast til den favnende Moder;
Og den uskyldige Møe giver hen til den blussende Yngling!
Er i den indtagne Bye vel grummere Fiendernes Krigshær?
Hymen o Hymenæe! Hymen hil dig fro Hymenæus!

<center><nonum><sc>Ungkarlene</sc></nonum></center>
Hesper! ak hvor er saa sødt et Lys paa Himlen, som dit Lys?
Du som bekræfter Foreningens hellige Baand med din Lue!
Sluttet alt som sig bør af Mænd, og af Frænderne samtykt:
Ey dog Fuldbyrdet end, før paa Himlen funkler din Ildglands.
O hvilken skiønnere Stund var af Guderne værd vel at ønske?
Hymen o Hymenæe! Hymen hil dig fro Hymenæus!

<center><nonum><sc>Pigerne</sc></nonum></center>
Hesperus, Søstre! her af os ak bortriver Een nu!
Derfor, bestandig Vagt, naar du kommer, maa vaage, bestandig
Tyvene komme med Natten, du vender vel altid tilbage
Hesper! og røber dem, ha! men naar først du dit Navn har forandret.
Hymen o Hymenæe! Hymen hil dig fro Hymenæus!

<center><nonum><sc>Ungkarlene</sc></nonum></center>
Hvor det er Pigerne kiert at anklage dig, med forstilt Sorg!
Er det dog muligt at anklage den, som man elsker i Hiertet?
Hymen o Hymenæe! Hymen hil dig fro Hymenæus!

<center><nonum><sc>Pigerne</sc></nonum></center>
Blomsten liig, som hemmeligt staaer i den gierdede Have,
Ukiendt af Hiorden, og ei berørt af det furende Plovjern,
Mildnet af Luft, vederqvæget af Sol, udklækket af Plaskregn,
Elsker utallige Drenge den høit, og utallige Piger;
Men naar spæde Haand den har brudt - da visner den snarlig,
Elsket af ingen Ynglinger meer, og af slet ingen Piger;
Saadan Jomfruen, mens hun er Møe, da forbliver hun hver kier!
Men naar Blomsten er brudt, naar berørt er den deilige Skabning,
Ey er hun Ynglingen meer til en Fryd, og Pigen en Glæde.
Hymen o Hymenæe! Hymen hil dig fro Hymenæus!

<center><nonum><sc>Ungkarlene</sc></nonum></center>
Ranken liig, som skyder kun op sine Stammer i frie Mark,
Aldrig hæver den sig, og udklækker den svulmende Drue,<note>den sig, og udklækker] den sig  og udklækker</note>
Men bøiet ned af den ludende Vægt, det spædvoxne Legem
Snarlig berører sin Rod, men de yderste høieste Revler,
Dyrket af ingen Landmænd, og dyrket af slet ingen Ørne;
Men naar den slynger sig først fast om den mandige Ulmgreen,
Dyrker den froe med utallige Ørne utallige Landmænd.
Saadan Jomfruen, mens hun er Møe, da udyrket hun ældes,
Men naar i modne Tid hun holder et hæderligt Bryllup,
Bliver hun Manden først kier, og Forældrene lidet til Byrde.
Strid da nu ey meer mod en saadan Brudgom, o Jomfrue!
Ret er at stride mod den ey, til hvem dig Faderen bortgav.
Fader og Moder tillige, den er det nødvendigt at lyde.
Jomfruekrandsen heel er din, Forældrene deelta'er;
Faderen Tredieparten, en Trediepart Moderen eyer,
Tredieparten er din, men hvo vilde stride mod To, som
Gav til en Svigersøn hen deres Ret, med en klækkelig Medgivt?
Hymen o Hymenæe! Hymen hil dig fro Hymenæus!


I:oehlen2002101202
T:Island
F:Island! hellige Øe! Ihukommelsens vældigste Tempel!
N:Teksten følger <I>Poetiske Skrifter</I> (1805), I, side 233-36.

Island! hellige Øe! Ihukommelsens vældigste Tempel!
Hen til din fiernede Kyst viste Gud Bragi min Sang.
Altid en Marv af Ild udvikled din skinnende Iisfrugt,
Bredt dit bølgende Hav freder om Oldtidens Aand.
Der blandt Askurs Æt fremblomstred de herligste Skialdre.
Er ey i Nordens Natur Hekla som Genius størst?
Aand og Natur sig forened, og vist ey hændelsesviis blot
Bygged et Tempel sig der Saga, med Griffel og Skiold.
Thor i Trundhiem og Freyr i Upsal og Odin i Leyre,
Opmuntred Kiæmpernes Aand henrykt til Virkning og Spil.
Spydenes Raslen og Skioldenes Larm og Sværdenes Samklang
Hindred den tegnende Møe, medens de Stof hende gav;
Derfor med Ydun i Favn, Skandinaviens blomstrende Musa
Fløy hun paa Nornernes Vink did, giennem luttrede Luft.
Men Gud Bragi med Harnisk, med Hielm og med klingende Harpe.
Blev, for at følge til Kamp staalklædte stridvandte Mænd.
Helligt ærværdige Chor! af Sanggudens krandsede Sønner,
Kiert er mig hvert Eders Navn, slørt skiønt i Oldtidens Mulm.
Tiodolf! og Eyvin! du Athelsteins trofaste Frende!<note>Eyvin!] Eyvin du!</note>
Hiarne! Starkodd! Lodbrok! Halvdøde mystiske Lyd!
Men fremfor alle dog <I>ham</I>, den Mand, mit undrende Minde
Dvæler ved, i hvis Siel Oldtiden fødtes paa nye.
Som en velgiørende Gud, for at redde den Tid, der fuldendt var
Meddelte Virkning og Kraft og et dybtskuende Blik.
Han som med Tidernes Aand fortolkede Tidens Idrætter,
Vandt af Historiens Ild, Christus! en Glorie dig.
Thi den sydlige Blomst, den christelige Rose, hvis Bæger
Sværdet sit Purpur gav, dyppet i Hedningers Blod,
Som sin Morgendug fik af Begeistringens hellige Taare,
Og sin Næring og Kraft, rodfast paa Fromhedens Grund,
Denne Rose, som spired og henfrøs og fremspired atter
Til den i Tryggvesøns Liv folded sig ud i sin Pragt -
Den bevared for Efterslægten, o Snorro! din Rune;
Hvert et Træk til dens Rod, Stilke sig forener, og Kalk.
,,Men Aarhundreder svandt! og det Skum, som ruller i Taage
Fra bortskvulpende Bred, møder fra Island kun nu!''
Daare! Vend dit Blik. Og hvis det kan stirre mod Solen,
Vend mod Italia det, hør af det undrende Folk:
,,Helten af bristende Marmor staaer atter op fra de Døde,
<I>Thor fra Island i Rom vækker Kronion til Liv!</I>''


I:oehlen2002101203
T:Evald
F:Evald! naar dig jeg mindes, da mørknes mit Øye med Taarer
N:Teksten følger <I>Poetiske Skrifter</I> (1805), I, side 237-40.

Evald! naar dig jeg mindes, da mørknes mit Øye med Taarer,
Rosen med nagende Orm skranten paa Heden jeg seer.
Skiebnen satte den hen i Lyng, og den drivende Regnskye
Skienkte den, sparsomt kun, enkelte qvægende Stænk.
Kroget da skiød den sig frem, halvvisnet den bukked mod Jorden,
Endnu dog uskadt en Knop stod, paa fortørrede Stilk.
Nornen i sølverbølgende Klædebon foer over Heden,
Saae den ved Midnattens Lys qvalt mellem Tidsler at staae.
Sødt hun da smilte, men klar stod i Øiet en funklende Taare.
Taaren paa Knoppen nedfaldt flux, og den aabnede sig.
Og til Forundring en Rose sig herlig udfolded i Purpur.
Endnu de seneste Aar qvæger dens liflige Skier.
Venlig i Ungdomsglands steeg frem den elskværdige Yngling,
Smidig den skinnende Lok vandt sig om blankeste Staal.
Elskovsvarm han sukked, han sang sin brændende Længsel,
Sank saa ned i sit Blod, Rosenblod, atter paa nye.
Frem da for Nordens Zeus den herlige Sanger Gud Bragi
Bragte nu Rosen i Hast, henrykt med blussende Kind.
Odin saae den og smilte, der trilled paa brunlige Kind Graad,
Aldrig man græde ham seer, kun naar han mindes sin Søn.
Harmfuld lød hans Røst mod Nornen, fra straalende Hlidskialf:
Ygdrasils grusomme Møe! hvi har du Spiren nedtraadt?
Hvi har du dræbt det sindrige Blik med Smerte, hvi blændet
Det med Bladguldets Prunk, slukt det i Samtidens Dunst?
Havde han ikke fortient at du bortrev det dæmrende Forhæng
Fra det ærværdige Nord, viste ham det i sin Kraft?
Med sine hellige med Sagn og med Sagnenes store Betydning,
I sin uborgede Glands og Eiendommelighed?
Sielden og stor var hans Aand, du lænked de udstrakte Hænder,
Herlige Toner dog tit lød fra forstemteste Streng.
Ret som Ydun han sad, i Jothumheims goldeste Fieldkløft,
Fængslet, med Taarer paa Kind, Æblerne skiult i sit Skiød.
Bragi! den Balder som her i din Evalds Rose fremblusser
Er <I>min</I> Balder vel ey, men eyendommelig <I>hans!</I>
Lad da din blomstrende Hustrue med snehvide Hænder en Egekrands
Vinde kring Issen, som Sorg langsomt til Jorden har tyngt.
Slige var Alfaders Ord, og usynlig for starblinde Mængde,<note>Alfaders] Alfauders</note>
Men dog synlig for dig, vandt hun din Tinding en Krands.
Sprængte den venlig med Dug, for at kiøle din brændende Pande,
Qvæget da i hendes Arm sank du og udgav din Aand.
O betydningsfuldt var dit Liv, du salige Martyr!
Stærke Laokoon du! med det omsnørerede Bryst.
Stor var slangen og grum som omspændte de kiempende Muskler,
Midgaardsormen det var, Jordens omringende Qval.
Hellige Skiald! <I>din</I> Død var Balders: Den grusomme Skiebne
Slukked i taagede Tid Fromhedens reneste Ild.


I:oehlen1999062838
T:Høsten
F:Atter jeg skuer dig hist, du dig nærmer, du rynkede Gubbe!
N:Teksten følger <I>Poetiske Skrifter</I> (1805), I, side 241-46.

Atter jeg skuer dig hist, du dig nærmer, du rynkede Gubbe!
Bleg ved den vindtørre Stav gaaer du din jevnlige Gang.
Stormen flagrende slaaer i din sølvgraa Lok, og dens Bladkrands
Rives i visnede Løv ned, og omhvirvler din Fod.
Venlige kolde Taarer i Øinene staae. Hvor de funkle!
Trille saa langsomt og tungt ned paa den indfaldne Kind.
Eensom, bladløs vinker til Hvile den falmede Løvsal;
Himlen, som nylig var graae, skiller sin natlige Skye.
Maanen sværmerisk vild bag de vældige Rifter fremfunkler,
Breder sit døende Skin over den gule Natur;
Smiler saa mat og vemodig til dig, som henstirrende flætter
End af de seneste Løv Issen en grønbladet Krands.
Høst! du er Fuldmaanens Ven. Hvad har I Oldinger begge
Vel hinanden hver Nat hemmeligt da at betroe?
Taler I vise Gubber om bedre, om skiønnere Tider?
Ak da indlader og mig! Kier er slig Tale min Siel.
Gustne, nedbøyede Mand! kier varst du altid mit Hierte;
Nattevandrer og du! med det bedrøvede Blik.
Deilig er Ynglingen Vaar, med sin Rosenkind og sin Tinding
Martsviolomslyngt, Blikket som Morgenens Glød;
Men som en Engel fra Gud, der i høi, der i salig Begeistring
Staaer for den skuende Siel, faurt i dens reneste Nu,
Hiertet da bankende slaaer og sig Armen strækker med Tvivl ud,
For at trykke ham fast, fast til det luende Bryst;
Flux som en hvidklar Kugle, der ruller i natlig Dunstkreds,
Udi sin skiønneste Glands svinder han bort for dit Blik -
Saa den rødmende Vaar! Med svævende Fied gaaer hans Vandring
Giennem det taagede Nord hen til sit straalende Hiem.
Stakket han hviler kun her, i den nysoplivede Eeglund;
Blomster trindt om sin Fod! Elskovslyren i Haand!
Skingrende Sangersker let omflagre den hvælvede Tinding,
Guldguul vægtige Lok bølger for duftende Vind.
Tyndtomringet han staaer, af Piger og barnlige Gubber,
Enkelte Ynglinger med, Mængden ham kold gaaer forbi;
Kalder ham haanlig et Barn, som sin Tid henødsler med Leeg kun,
Skiøndt i den fagreste Glands dødkolde Jord han har klædt.<note>skiøndt] skiønt</note>
Hurtig han reiser sig da, da forlader han duftende Græsbænk,
Upaaskiønnet, useet, smiler han Veemod og gaaer;
Fulgt af Zefirernes Hær og af Blomster og siungende Fugle,
Let, som en Purpurskye svinder og døer i det Blaa.
Ak! paa en længere Vaar, paa <I>Historiens</I>, er han et Billed,
Aarlig et kort Monument, om den henvisnede Tid.
Ahnelser bringer han sødt i min Siel, de slumrende Kræfter
Vækkes, og yttre sig - ak! høist i en brændende Sang.
Som den indsluttede Siel, lyksalig ved sine Drømme,
Skotter med Sideblik kun til det nærværende Liv,
Saa den mystiske Dreng, som en fromthenilende Pilgrim,
Spottet af aandløse Flok, søger han Skoven og flyer.
Ængstlige Misforhold! O Høst i Høsten! du Gamle!
Kryst din vemodige Dug kiølt i mit brændende Saar!
Alt har din travle Hustrue, bekymret for vinterligt Forraad,
Plukket i rummelig Kurv Grenenes bugnende Frugt.
Langsomt ved din Stav nu bestiger du skaldede Viinbierg,
Stirrer du taus og bleg paa den visne, den døde Natur.
Solen er dalet i Hav, tørt suser det aabnede Løvværk,<!-- hvor kom 'hvidsler det spraglede' fra? -->
Aabent det bæver og koldt, streifet af Straalernes Skin.
Stiernen, som holdt sig i Somrens Larm ved den hvælvede Baggrund,
Triner nu glandsfuld frem, med sine dristige Blik.
Olding! o tryk til din Barm den berusede, drømmende Digter.
Grækernes Kraftliv svandt, med deres herligste Kunst,
Nordens Sværd dybt ruster i Graven og Harpen er brusten,
Ridderens brogede Skierf blegt er henfalmet og mørt.
Ene Ruinerne staae, rundt om er Taushed og Kummer,
Enkelte døende Glimt tændes i Dunsterne kun.
Halvudslettede Billeder, rundt indhylled' i Taage,
Svæver i Maanskin kun hen over den rygende Eng.
Kom da Ossian! kom! I Midnattens Favn, ved dens Lysning
Vil jeg klage med dig, ak! for at glemme Homer.
Ingen harmonisk Hal, hvor til Pillen sig Spydene læne,
Og hvor Rigdom og Kraft, Skiønhed, er Strengenes Klang;
Ey den romantiske Glands, selv ey et Capel kun i Skoven,
Hvor den neddalende Sol rødmer til hellige Kors.
Nøgne Klipper og Nat, og Hundeglam kun og Rædsel!
Elvens fortvivlede Brag! Hornets vildthylende Klang!


I:oehlen2002101204
T:Vaaren
F:Hvilket oplivende Haab trænger ind i det bankende Hierte?
N:Teksten følger <I>Poetiske Skrifter</I> (1805), I, side 247-50.

Hvilket oplivende Haab trænger ind i det bankende Hierte?
Vaar! som i Høsten jeg qvad, virkelig est du der nu!
Ak hvad sang jeg om Misforhold, hvad om ængstelig Uroe?
Intet ængster min Barm, her i din kierlige Favn.
Barnlig from, uden Nag, uden Qval, uden ulmende Kummer
Synker jeg her i dit Skiød, salig, og knæler for Gud.
Glemmer Tiden, med al sin svundne Glands og sin Bortgang,
Hellig tilbedende Ild styrker og hæver mit Bryst.
Hele Naturen jeg seer som en andagtjublende Kirke,
Kierlig den hellige blaa Hvælving omfavner Alt.
Fromt i det grønne Stolestad sidde Smaaeblomsterne Parviis,
Rad ved Rad saa trygt, pyntet i Helligdags Dragt;
Og i det dunkle Chor synger Fuglen sit høye Te Deum,
Zefir, den Helligaand, venlig omsvæver det Alt;
Byder hvert Blomster i Ydmyghed ned sig til Jorden at neye,
For den Almægtiges Navn. See hvor de adlyde fromt!
Ak! i den gule Høst, da stirrer kun Blikket tilbage,
Men i den grønne Vaar smiler det haabefuldt frem.
Midt i den døde Natur fatter Mod ey det higende Hierte,
Mellem det visnede Krat Sielen selv føler sig Støv.
Stormenes tunge Drøn lyder mørkt, som en nordisk Romanze,
Suk over svundne Liv toner den ikkun og Død.
Øiet paa Ridderborgens Ruiner da dvæler med Veemod,
Rødsteens-Murene staae mosklædt i Aftenens Guld,
Omsnoet af nedfaldne Løv, og dybt i de dæmrende Haller
Omvanker Shakespeares Aand, mørk kun og tragisk og bleg.
Men i den barnlige Vaar! o da leger Alfen i Skoven,
Skumringen luller os sødt ind i en Sommernatsdrøm.
Da forstaae vi den sydlige Klang, de nordiske Rynker
Svinde fra Aasyn som Egn, Læberne blusser og lee.
Da først de spanske Landeveis-Eventyr sødt os henrykke,
Medens med Bogen i Haand hen vi ad Skovstien gaae.
Vaaren bliver da selv en seirende skiøn Don Quixote,
Svundne Tids Eenfold og Kraft vil den, og Villien fleer.
Venligt om Shakespeares Borg Calderone sin Rosenkrands fletter,
Sødt i hver smilende Bæk risler Petrarcas Sonnet.
Mindet om Vinter og Høst, Liv, Død, om Oldtid og Nutid
Blander sig da i vor Siel, mørkt ey; sangvinisk, med Roe;
Dypper sin Blomsterpen i Morgenens luende Purpur,
Skriver paa Rosernes Blad sit Ariostiske Digt.
Mørk Beklemmelse viger, let aandes i duftende Æther,
Rædsel, Forvirring og Qval flygte paa Blomsternes Vink.
Svind da, Tanke som dræber! om evigbortflygtede Glæder;
Ey i Naturen blot Vaaren kun yttre sig vil.
Ufortrøden den her skal tit os vise sin Skiønhed,
Indtil den dorske Tid selv af sin Vinter blier kied.
Unge sølverbevingede Zefir skal vifte dens Taager
Fiernt til Moserne hen, Morgnen skal rødme dens Kind,
Himlen klare dens Blik, og alle de bortsvundne Toner
Atter samtone skal, lære den Livet forstaae.
Fuglens uskyldige Sang skal beskiemme den frostige Digter,
Torden, Lynild og Regn lære ham Kræfternes Spil,
Og den hellige Midnat, naar over de knælende Skove
Himlen rolig er hvalt, lære ham Andagt og Troe.


I:oehlen2002101205
T:Propertii første Bogs tredie Elegie
F:Ret som hun smægtende laae, mens paa Havet Theseiske Kiøl gleed
N:Teksten følger <I>Poetiske Skrifter</I> (1805), I, side 251-54.

Ret som hun smægtende laae, mens paa Havet Theseiske Kiøl gleed,
    Hist paa forladte Strand, ene den Gnosiske Møe,
Som da Cepheus Dotter Andromeda førstegang slumred
    I sin Brudeseng sødt, løst fra det grusomme Field,
Sovende som en Edonis, naar træt af den gientagne Chordands
    Mat hun kaster sig ned i Apidaniske Græs;
Saadan syntes hun mig, hun aanded i qvægende Hvile,
    Cynthia, Hovedet lagt blødt til den usikkre Haand,
Mens jeg med vaklende Fied tumled hen, beruset af Bachus,
    Drengene vifted foran Fakler, i sildige Nat.
Did til den Elskte jeg da, dog ey ganske Forstanden berøvet,
    Iled, og til den let, svagt kun nedtyngede Seng.
Og skiønt dobbelt beruset mig tvende Magter tilskyndte,
    Amor hist, Liber her, hver en forfærdelig Gud,
Kierligt at røre den Slumrende, støttet med Kinden til Armen,
    Ja selv at trykke min Mund sødt til den hævede Haand,
Dog Herskerindens Roe at forstyrre jeg daarlig ey voved,
    Frygtende, noksom forsøgt, Vredens forbittrede Slag.
Men saa stod jeg forstenet, mit Blik uafladelig henvendt,
    Argus liig, da han saae førstegang Io med Horn.
Løste med skielvende Hænder fra Issen de brogede Krandse,
    Vandt dem, o Cynthia! flux om dine Tindinger dig.
Snart det min Glæde var at ordne de nedfaldne Lokker,
    Skielmske Æbler jeg snart stak i den halvlukte Haand.
Slige Gaver jeg offred den utaknemlige Slummer;
    Gaver, som rulled saa tit ned fra den hældende Barm.
Og hvergang du, skiønt svagt, gav et Suk og det Mindste dig rørte,
    Foer jeg dog sammen af Skræk, som for et varslende Tegn;
Om du i Søvne maaskee af en Drøm blev ængstet, du Hulde?
    Om i en Andens Vold, skiønt mod din Villie du var?
Endelig Luna, den Vandrende, kom for det modsatte Vindve,
    Luna den syslende Møe, med sine dvælende Lys;
Med sin linde Straale hun aabned de lukkede Laage.<!-- den? Laager? -->
    Talde den Elskte da saa, reist fra de venlige Duun:
Endelig kommer du da, du Forræder! herhid fore mit Leye,
    Af en Anden alt vredt jaget fra islagne Dør!
Hvilken forfærdelig Tid af min Nat har du skammelig røvet!
    Ravende kommer du nu, Stiernerne slukke sig alt.
Guderne give, Forræder! at du maa tilbringe Nætter,
    Ak! som for din Skyld saa tidt her jeg dem tilbringe maa.
Nylig skuffed jeg Søvnen, snart ved den purpurne Vævstol,
    Snart, skiønt mat, med en Sang, ved den Orpheiske Streng.
Undertiden jeg klaged forladt, og saa bitterlig ene:
    Grumt i en Andens Arm Tiden henødsler han nu!
Endelig Søvnen mig dækked med sine husvalende Vinger,
    Disse Bekymringer, ak! æsked min seneste Graad.


I:oehlen2002101206
T:Første Bogs tyvende Elegie
TOC:&mdash; Første Bogs tyvende &mdash;
F:For vort bestandige Venskabs Skyld jeg varer dig, Gallus!
N:Teksten følger <I>Poetiske Skrifter</I> (1805), I, side 255-59.

For vort bestandige Venskabs Skyld jeg varer dig, Gallus!
    Lad det ey atter igien glemt din Erindring undflye.
Skiebnen yttrer sig tit som den sorgløse Kierligheds Fiende,
    Det har Ascanius grum viist de Minyiske Mænd.
Hverken i Skiønhed ey heller i Navn er din inderlig Elskte
    Thiodamantis Søn Hylas særdeles uliig.
Mindes ham, enten du gaaer ved en Bæk under skyggende Skove,
    Eller Anienes Vand stænkende væder din Fod;
Enten du vanker omkring, langs med de gigantiske Kyster,
    Eller hvorhelst det end er, nær ved et flydende Væld.
Altid vogt ham viis for de rovbegierlige Nympher,
    Viid de Ausoniske Møer elske, Dryaderne liig.
Lad ham ey gaae paa det haarde Field, paa de solbrændte Klipper,
    Heller ey, Gallus! omkring hist, ved den farlige Søe.
Hvilke Lidelser udstod ey fiernt paa de ukiendte Kyster
    Herkules, tvungen til Graad, grumt af Ascaniske Flod.
Saa var Sagnet: at Argo gik ud fra Pagasiske Havbugt
    Fordum, til Phasis bort, ad den langvarige Vey,
Og henglidende paa Adamantiske rullende Bølger
    Landede Skibet tilsidst brat for det Myciske Field.
Her da nu Heltenes Flok, som den steeg paa den venlige Strandbred
    Pryded den herlige Kyst rundtom, med afplukket Løv;
Men den vældige Ynglings Staldbroder høit op i Land gik,
    Sieldent Vand at saae, fiernt ved et sprudlende Væld.
Ham da Brødrene to, den Aqviloniske Afkom,
    Zetes flagrende hist, Calais flagrende her,
Fulgte, for Kys at røve, med let udspilede Vinger,
    Kys de kun higed at faae, krydsviis, i usikker Flugt.
Hængende bærger han sig ved en Stamme, for Vingernes Viften,<!-- biærger? -->
    Jager den snedige Flugt bort, med bevægelig Green.
Pandions Æt, Orithyias Børn ham nu meer ey forfølge,
    Hylas, o Sorg! han gaaer; Hamadryadernes Rov!
Her var et Væld under Bierget Arganti ludende Rinding,
    Thynias-Nymphernes Hiem, kiøligt og duftende sødt.<note>Thynias-Nymphernes] Thynias-Nympfernes</note>
Hen over Hulen hang, selvplantet og let til at plukkes,
    Æbler, besprængte med Dug, under indslyngede Green;
Og paa den fugtige Vang sig de hvideste Lillier hæved;
    Purpur-Papaver rundtom sprængt, i den blomstrende Snee.
Hen efter disse da rakte de spæde, de barnlige Hænder,
    Blomsterplukningen gik langt over paatagne Pligt.
Og som han sorgløs nu hang, over Flodens mildtspillende Bølger,<!-- mildt-spillende? -->
    Dvæler han adspredt, og seer ned paa det smigrende Syn.
Endelig lyster det ham en Drik sig med Haanden at øse,
    Lænt til den høyre Arm hæver han altsaa den fyldt.
See! da standsed Dryadernes Chor, de forelskede Piger
    Glemte forundret al Dands, saae paa den deilige Dreng;
Glidende trak de ham let ned i de flydende Vover.
    Hylas styrted og skreg - sank saa i Nymphernes Vold!
Langt fra Skriget Alciden hørte. Han svared og svared -
    Navnet tilbage kun slog Luften, fra fiernede Væld.
Mind dig, o Gallus! min Sang. Hvis du vil din Elskte bevare,
    Hylas, den Skiønne, du ey Nympherne sorgløs betroe!


I:oehlen2002101207
T:Anden Bogs niende Elegie
TOC:&mdash; Anden Bogs niende &mdash;
F:Hvo det end var, der først som en Dreng os har malet Gud Amor
N:Teksten følger <I>Poetiske Skrifter</I> (1805), I, side 260-62.

Hvo det end var, der først som en Dreng os har malet Gud Amor,
    Troer du da ey han besad dyb og besynderlig Kunst?
Han saae Elskerne først at henlege Livet i Letsind,
    Og at opoffre fro Meget, for Smaating og Tant.
Ey uden Aarsag gav han Guden de flagrende Vinger,
    Eller ham omflyve lod rundt, med det jordiske Bryst;
Thi paa Havet vi tumle, snart her og snart der, uden Ophør,
    Stadig den grusomme Vind aldrig i Evighed blier.
Og med Ret er bevæbnet hans Haand med de hagede Pile,
    Gnosiske Kogger, med Ret, løst over Skuldrene slængt.
Thi han træffer før sikkre vi mærke den kommende Fiende,
    Ingen gaaer uskadt derfra, uden hans farlige Saar.
Hvad der nu angaaer mig: Hans Piil og hans barnlige Aasyn
    Kan han beholde som før, Vingen kun røver jeg ham.
Ak! thi han slipper mig ey, vil ey flye fra mit bankende Hierte,
    Evig fører han Krig der, med det stormende Blod.
Siig mig! hvad fryder det dig at beboe disse marvløse Bene?
    Har du den mindste Skam, vend da mod Andre din Piil!
Eengang er det dog Tid at de Saarfrie føle dit Giftskud,
    Det er ey mig, det er kun Skyggen du martrer af mig.
Dræber du ogsaa den, ak hvo skal da siunge din Lovsang?
    Stræber min Muse, skiønt svag, ey din fortrinligste Priis?
Pigens Ansigt og Haand og de sorte de funklende Øine,
    Synger den kun, og hvordan, yndigt hun gaaer paa sin Fod.


I:oehlen2002101208
T:Anden Bogs tyvende Elegie
TOC:&mdash; Anden Bogs tyvende &mdash;
F:Skibet var slagen i Qvag. I en Drøm har jeg seet dig, Veninde!
N:Teksten følger <I>Poetiske Skrifter</I> (1805), I, side 263-68.

Skibet var slagen i Qvag. I en Drøm har jeg seet dig, Veninde!
    Mat dine Hænder du slog giennem Ioniske Søe.
Hver en Utroskab var du i Døden at skrifte mig rede,
    Haaret, drivende vaadt, løfte du knap var istand.
Helle du ligned, da hist hun drev om paa de purpurne Bølger,
    Baaret paa Vædderens Ryg, straalende, gylden og blød.
Ak! hvor jeg frygted at Dybet sit Navn efter dig skulde bære,
    At her Søemænd engang Graad skulde offre dit Hav.
Høit jeg paakaldte Neptun, jeg bønfaldt Castor, hans Broder,
    Dig, Gudinde! jeg med anraabte, Leucotheä!
Dog knap løftede du dine Haandflader, ud giennem Svælget;
    Synkende skreg du mit Navn, Elskte! med gientagne Raab.
Havde da seet dine smægtende Blik, af en Hændelse, Glaucus,
    Sikkert du Nymphe var valgt for det Ioniske Hav.
Høit af Misundelse da Nereiderne vredt havde larmet;
    Sneehvide Nefæë, vandblaa Cymothoë.
Men jeg saae en Delphin dig til Hielp skyde frem under Bølgen,
    Den, som Arion, tilforn, troer jeg, med Lyren har frelst.
Alt fra det øverste Field at springe Fortvivlelsen drev mig,
    Da det rædsomme Syn svandt, og jeg vaagned af Skræk.
Nu beundres jeg høit, overalt, som den deiligste Piges
    Elsker, lykkeligst jeg kaldes i hele vor Bye.
Ey om tilbagekom den Cambysiske, Croesiske Guldflod,
    Sagde hun: Digter! stat op, reis dig og viig af min Seng!
Thi naar hun læser min Sang, har hun sagt, da hader hun Rigdom.
    Aldrig en Pige saa fromt dyrkede Digternes Kunst.
Høist fortrinligt og sødt er i Kierlighed Ømhed og Troskab.
    Den som paa Gaver er riig, riig er paa Elskede med.
Men om saa ud hun end vil, paa det vidtstrakte, skummende Hav bort,
    Følger jeg flux; <I>een</I> Vind lede skal trofaste To.
Slumre paa en Bred vil vi, eet Træe skal os venligt beskygge;
    Sammen vi drikke skal sødt af et eeneste Væld.
Paa een Fiel skal det kierlige Par tilsammen sig hvile,
    Enten saa Forstavnen blier, eller Bagstavnen, vor Seng.
Alt skal jeg taale med Fryd, lad Eurus saa blæse med Grumhed,
    Og lad saa hid og did Auster koldpuste vort Seil;
Ja selv hver stridende Storm, der har plaget den arme Ulixes,
    Grækernes tusinde Skib', paa den Euboiske Strand,
Som har bevæget Kysterne to, da for uvandte Argo
    Udslupne Due gav an Veien, paa fremmede Hav.
Bort fra den Elskedes Aasyn ei vender mit brændende Blik sig,
    Om end saa Jupiter selv tænder vort Fartøy med Lyn.
Nøgne til selvsamme Strand skal vi begge da sikkerlig kastes.
    Bølgen dog sluge mig maa, tildækker Jorden kun dig!
Men Neptunus er ey saa grum, mod de inderlig Elskte,
    Han er i Elskov Neptun, Jupiter, Broderen liig.
Det Amymone bevidned, da Vand hun sig hented i Argos,
    For Omfavnelsen slog Treforken Lerneren frem.
Guden sit Løfte blev troe, fordi hun saa sødt i hans Arm laae,
    Fyldte han Urnen af Guld flux, med guddommeligt Vand.
Selv Orythyia, ranet, benægter dog Boreas Grumhed;
    Vældig en Guddom paa Jord, som paa det bundløse Hav.
Troe mig! Scylla vil smile; ey selv med sin uhyre Malstrøm,
    Først nedhvirvlet i Grund, vil os Charybdis udspye.
Stiernerne selv skal ey hylle sig ind i den skumrende Dæmring,
    Klar skal Orion staae frem, Hædus skal fremstraale klar.
Ja var det end bestemt at med mig du skal ende dit Liv der,
    Ey vil vor Undergang dog vorde os, Elskte! til Skam.
Dødelige, som ak! Eders Endeligts uvisse Time
    Undersøge, ja meer: Maaden hvorpaa I skal døe;
Seer ved Phoenisiske Kunst, paa den klare, den skyeløse Himmel,
    Hvilken Stierne der god, hvilken for Livet er ond,
Enten saa Parther tilfods, eller Britter tilskibs vi forfølge,
    Blinde for Dødens Vey er vi, paa Land som paa Hav.
Dog I bestandig paa nye for den truende Fare forfærdes,
    Hvergang Krigshære to Mars vinker atter til Kamp.
Snart for Husenes Brand, snart ængstes I for deres Styrtning,
    Snart for at Bægret med Gift lumsk sig skal nærme Jer Mund.
Elskeren ene kun veed naar døe han skal, og af hvilken
    Død, han frygter ey Sværd meer end den nordlige Storm,
Ja hvis blandt Stygiske Siv han sidder alt hisset som Roerknægt,
    Under Jorden og seer hen paa de sorgfulde Seil,
Naar kun det klagende Suk, fra den Elskede, naaer til hans Øre,
    Om ad uhiemlede Vei flyer han tilbage paa nye.


H1:Langelands-Reise. I Sommeren 1804

I:oehlen1999062701
T:Indledning
F:Altsaa skal jeg da nu forlade mit Hiem, og en Reise
N:Teksten følger <I>Poetiske Skrifter</I> (1805), I, side 271-74.

Altsaa skal jeg da nu forlade mit Hiem, og en Reise
    Førstegang i mit Liv prøve; besynderligt nok!
Fiirogtyvende Gang er jeg reist vel alt rundtomkring Solen!
    Dristig og lang var min Vey, mangen Staldbroder er død.
Ak! men hvad siger det alt? Mens paa Himlen ustandsed jeg iled,
    Var jeg fra Axelstad høit tre Gange fem Miles Vey.
Nu skal jag rulle mit Sielland igiennem, til Fyen, ja til Taasing,
    Over til Langelands Bye, muligt til Laaland og Møen.
Sær Forventning fylder min Barm, som da først i min Barndom
    Færdig til Jægersborg Skov pakket en Kildevogn stod.
Lad dig da stemme, min Luth! at igiennem de lydende Strænge
    Reent jeg tolke kan, alt hvad paa Veien er hændt.
Men hvad tænker du paa, barnagtige, daarlige Digter?
    Slig en Reise du troer Publikum værd at betroe?
Om hvordan først du drog hen over Roeskildes langsomme Landvey,
    Ringsted og Slagels forbi, lige til selve Corsør;
Kom paa Smakken, fik ondt, rulled langsomt fra Porten i Nyborg,
    Otte Timer fem Miil, over den knuddrede Vei,
Kom saa til Svendborg, derfra over Sundet til Taasing, og derfra
    Atter, paa Bølgernes Ryg, uskadt til Langelands Bye.
Slige Sager da mener du værd at fortælle til Folk, som
    Reiser har læst, der er giort hele Jordkloden omkring?
Viist er dit Varsel, min Ven! og jeg føler hvad dristig jeg vover;
    Til mit Forsvar kun maa tiene dig dette Par Ord:
Amagerfolk har man seet at dandse paa Bund af en Fierding,
    Hvortil vi Andre en Sal ønske, paa hundrede Fag.
Hiernen er omringet rundt af hele den øvrige Verden,
    Men, hvad besynderligt er, Hiernen kan omringe den.
Kyndige Mænd har sagt: I et Æg ligger al Universum,
    Skiønhedens rundeste Form, Klodens eliptiske Gang,
Organismens herlige Frøe, og det mystiske Livstof.
    Ligger det alt i et Æg, lidet af Omfang og Kraft,
Hvad maa der ligge da alt, mellem Axelstad, Ringsted og Nyborg,
    Og saa videre frem, naar vi det ret kun kan see?
Dette Talent, at <i>see</i>, har de ældgamle Slægter bestandig
    Tillagt Digterens Blik; der stikker Kunsten kun i!
Og for at vise Synet ey blot gaaer udenfra ind ad,
    Men fornemmelig først indefra straalerigt ud,
Siger det gamle Sagn, at Homer, Poeternes Fader,
    Var i sin Alderdoms Tid blind paa det udvortes Syn.
Hvad der nu angaaer mig, som ey løse tør Faderens Skoerem,
    Blind er jeg vel ey som han, bruger dog tit min Lorgnet.
Tag da nu her, uden Spøg, tiltakke med hvad jeg dig byder!
    Ingen redelig Mand giver dig Meer end han har.


I:oehlen1999062702
T:Til Saxo Grammaticus
F:Gamle Foliobog! nu lukker jeg dit Pergament-Bind
N:Teksten følger <I>Poetiske Skrifter</I> (1805), I, side 275-76.

Gamle Foliobog! nu lukker jeg dit Pergament-Bind;
    Reist har jeg langt nok med dig, siddende stil paa min Stol;
Reise vil jeg uden dig nu, eller rettere med dig!
    Følger den Elskte ey med, selv naar Farvel der er sagt?
Vær mig en Ledsager troe, hav dit Hiem i det hellige Minde.
    Følg mig og viis mig omkring, giennem mit Fædreneland!
Trin, som en gammel huusvandt Ven, beskeden tilbage,
    Hvergang Besøg jeg faaer, huldt af den unge Natur;
Men naar Farvel hun har sagt, naar sig nærmer de mosgroede Mure,
    Følg mig da trofast, min Ven! som i det taagede Veir.
Ledet ved din Haand lad mig staae for den hellige Hvælving,
    Hvor dine Heltes Been lagdes og smuldne til Støv.
Lær mig igiennem Bondens enfoldige Mund at opdage
    Mangt et ærværdigt Sagn, Lyd fra den hensvundne Tid!
At sig Oldtid kan blande med Nutid og Nutid med Oldtid,
    Kierligt i blid Harmonie, giennem det reisende Digt.


I:oehlen2002101209
T:Roeskilde Landevey
F:Langsomt, strengt og lige den brede Kongevey fremgaaer
N:Teksten følger <I>Poetiske Skrifter</I> (1805), I, side 277.

,,Langsomt, strengt og lige den brede Kongevey fremgaaer,
    Sparsom paa Skygger og Krat. Hvilken kiedsommelig Tid!''
Stille, min kielne Ven! En <I>Kongevey</I> streng er og lige,
    Ey til Skygger og Krat trænger den herlige Helt.
Helligt, i Midnattens Stund, først beskygger den lampede Hvælving,
    Naar vi til Murene hist trille hans mødige Been. 


I:oehlen1999062703
T:Issefiorden
F:Du gamle, sølvblaa, stille, klare
N:Teksten følger <I>Poetiske Skrifter</I> (1805), I, side 278-80.

Du gamle, sølvblaa, stille, klare
    Isse-Fiord! som Nordens Helte
    Søgte før, med Sværd ved Belte,
    Altid flux til Kamp og Fare;
    Du som stedse bar en Skare
    Fordum, af de brune Snekker,
    Intet nu din Flade dækker! -
    Tidens Tand kan Alting fure,
    Styrtet er de gamle Mure;
    Alt den mægter at beseire,
    Selv det seiervante Leire
    Faldt, dets Glands som Heltens Øye
    Sluktes, og de lave Vande,
    Hvorhen Snekken før lod stande,
    Kan nu ingen Kiøle pløye.
    Selv den Bye, som Kongen bygged,
    Hvor de dunkle Lunde skygged,
    Roe, som roligt leve vilde
    Ved den rolig, stille Kilde -
    Roeskild selv er overvunden,
    Al dens Glimmer er forsvunden,
    Kun den gamle Hvælving stemmer
    Endnu vældigt op sin Bue,
    Ak! som taust og helligt giemmer
    Asken af den slukte Lue.
    O hvidsler kun veemodigt, Vover!
    Hvor de gamle Helte sover;
    Hvidsler mod den mørke Hule!
    Hiem, for Kongerne i Thule;
    Hvidsler op med tunge Bølger!
    Eder blidt min Taare følger.
    Saa rul da, Vogn! fra disse Vande,
    Ak! som sig med Taarer blande;
    Og lad Strandens grønne Hække
    Huldt den blanke Bugt bedække.
    Skiult lad Vinden Bølgen fure,
    Bring mig hen til hine Mure,
    Kiæmpestærke, tykke, røde,
    Værn omkring de Elskte Døde.
    Lad mig der med Andagt skielve,
    Hvor sig Chorets Buer hvælve;
    Hvor de tykke Piller favne
    Støvet, af de store Navne,
    Som ey døer, ey blier forgiettet,
    Naar min Old er længst udslettet.


I:oehlen1999062704
T:Roeskilde Domkirke
F:Alt rasler Nøglen i de tunge Døre
K:terziner
N:Teksten følger <I>Poetiske Skrifter</I> (1805), I, side 281-88.

Alt rasler Nøglen i de tunge Døre,
    Med Larm den rustne Laas nu op sig lukker,
    Dens Gienlyd kan jeg dybt i Kirken høre.

Mod raske Lyd den gamle Hvælving sukker.
    Alt staaer jeg paa de brede Rødsteens-Fliser,
    Mod hvilke Loftet bøyet, hvalt sig bukker.

Den sorte Mand nu rundtomkring mig viser,
    I Hvælvingen, hvor Heltens Been er lagt,
    Hvor stille Borger endnu Herren priser.

Du gamle Kirke! stolt og uden Pragt,
    Taust vidne dine gothiskstærke Piller,
    Om Oldtids dybe Høitidsaand og Magt.

Siig, Taare! hvi du ned ad Kinden triller?
    Siig, hvi saa brændende mit Blik du væder,
    Da stolte Minder for mit Syn sig stiller?

Ak! ey af Sorg, af Ærefrygt jeg græder,
    Mens jeg i det begravne Danmark gaaer,
    Som efterlod til Evighed kun Hæder.

Med vilde, stærke Slag mit Hierte slaaer.
    En barnlig Skiald, som Harpen kun kan røre,
    De tunge Sværd jeg løfte knap formaaer;

Men for det Store gav mig Gud et Øre,
    Skiønt selv ey Helt, jeg tolker hans Bedrifter,
    Og sene Slægter skal mit Drapa høre.

Den Aand, som luer i de gamle Skrifter,
    Den svæver her i disse dunkle Gange,
    Den sukker giennem Gravens dybe Rifter.

Saa ton da, Oldtid! giennem mine Sange,
    At hvad du viser den henrykte Aand,
    Den atter kan med Vellyst vise Mange.

Du leder mig saa kierligt ved din Haand,
    Hen over disse halvudslukte Stene,
    Som fængsler, ak! mit Blik med stærke Baand.

Thi under Pladen hvile Heltens Bene,
    Enfoldigt staaer han, med sin stille Frue,
    Udhuggen taus i Krogen, men ey ene;

Thi som paa Marken Tue staaer ved Tue,
    Saa stander Heltegrav ved Heltegrav,
    Omfavnet af den høye Tempelbue.

Du! faldt paa det friebaarne danske Hav;
    Du hisset! sank i Dannerkongens Hære;
    Du! fromt og helligt bar din Bispestav.

For at udbrede Jesu sande Lære
    Dit Liv svandt hen, derfor blandt disse Helte
    Du hviler roligt, til en evig Ære.

Ugudeligste Frækhed kun kan velte
    Den Ligsteen bort, hvor Kiæmpen nu ey meer
    Til Forsvar rive kan sit Sværd fra Belte.

En Rustning-Skikkelse jeg hisset seer,
    Med intet Legem i, dens Barm ey slaaer,
    Men Morgensolen hen paa Hielmen leer;

Og siger: Saadan Heltens Minde staaer!
    Selv naar til Støv hans Legem længst er blevet,
    Ey Tidens matte Haand hans Død formaaer.

Det Navn som Sagas Griffel dybt har skrevet,
    Det sletter ingen Alders Taager ud,
    Det lever herligt, som det før har levet.

Skiønt Fanen, hist, er vorden til en Klud,
    Saa vidner dog den lange, stærke Stang
    At Fienden blegnet faldt, paa Heltens Bud.

Hiin Glavind truer end med Undergang,
    Skiønt sort og rusten den paa Kisten hviler,
    Og Guldet bortslidt er af stærke Fang.

Hvor sælsomt Solen ind i Kirken smiler!
    Som Oldtid smiler i den nye Tid,
    Saa smiler Nutid ind, hvor Oldtid hviler.

Ak see den blinde Snedkers fromme Flid!
    Et Taarn af Blødetræe, til Herrens Ære,
    Han trolig skar, og satte her det hid;

At paa hans Andagt Tegn det skulde være.
    Skiønt dunkelt var hans Syn, lys var hans Siel,
    Da famlende hans Hænder det mon skiere.

Med Farve dækt er Kirkestolens Pæl,
    Hvor saae jeg Egeplanken selv dog gierne,
    Paa dette Sted, hvor hellig er hver Fiel.

Om Nutids Glimmer og om Oldtids Kierne
    Taust vidner dette rødblaa Stolestad,
    Hvor Overfladen skal om Alting værne.

Meer op jeg triner i den lange Rad.
    Høialtret hist med Andagt nu jeg skuer,
    Hvor gamle Konger knælte ned og bad.

Dit hele Levnet, elskte Jesus! luer
    Paa Altartavlen, som sig huldt oplader,
    Og spreder ud sim Glands i Kirkens Buer.

Med Haab og Trøst jeg i dit Smiil mig bader.
    Hvo hviler her bag Altrets lune Lye?
    Hvo giemmes bag de gitterslyngte Plader?

O Margaretha! du som Danmarks Skye,
    Liig Maanen, huldt med Modersmil adskilled,
    Her slumrer du, du Nordens stolte Rye!

Og blegt og langt dit moderlige Billed,
    Med Kronen om de lange Hovedhaar,
    Er oven lagt, i hvide Klæder hildet.

Bag dig det høie, sorte Gitter staaer,
    Og værner om det Sted hvor Oldtid boer,
    Hvor ældste Levning endnu ey forgaaer.

Med Gysen træder jeg i dunkle Chor,
    Som ved en Magus Bud i Østerland,
    Hvor lutter Underværker mig omsnoer;

Thi Phantasien Intet vise kan
    Af Tiden uafhængigt meer og Ælde,
    End disse Piller, smykt med Farvevand;

Som spotte Døden og dens stærke Vælde,
    Som stande henved tusind lange Aar,
    Mens Tiden ingen Steen har kunnet fælde.

Paa Støtten Harrald Blaatand malet staaer;
    Den støbte Kiste Tveskiegs Fader giemmer,
    Indmuret, som hans Navn, den ey forgaaer.

Skraas overfor, hvor Pillen op sig stemmer,
    Der favner Muren, o Svend Estrithsøn!
    Den sidste Rest af dine trætte Lemmer.

Og, ret for dig, din Dronning, huld og skiøn,
    Ved Harrald Blaatands Side venligt stander;
    Tinkisten slutter hendes Been i Løn.

Den fromme Vilhelms Aske her sig blander;
    Han ved din Side staaer med Bispestav,
    Hans Nærhed om din dybe Gudsfrygt sander.

Men alle Fire ned fra Eders Grav
    I skue paa det stolte Marmor rolig,
    Som Efterslægten Eders Afkom gav.

O hvor sig Loftet hvælver her fortrolig,
    Mod Pillerne, som rage dristigt frem.
    Det gamle Chor er Helligdommens Bolig!

Hist aabner sig en liden Bræde-Lem.
    Uskyldighedens Engel huldt beskiermer
    De danske Kongers Børn, i skyldfrie Hiem.

En Kugle hist i Muren jeg mig nærmer,
    Den knuste Brystet paa den tappre Juul.
    Han hviler nu hvor ingen Fiende sværmer.

Hvad træder her jeg paa? Et ydmygt Skiul!
    En smal og ringe Sandsteen, glat og lige,
    Beskeden ruger over Graven huul.

O Taare! du behøver ey at snige
    Dig langsomt frem, hist siger Tavlen mig:
    Her hviler Saxo i de Dødes Rige.

Din Indskrift selv, du Ædle! satte dig,
    Dit Navn ey trænger til i Steen at hugges,
    Lad Ridderen beholde Sligt for sig.

Et Gitterværk nu atter seent oplukkes.
    Fra Femte Fredrik bring mig hisset ned,
    At sødt mit Blik med Veemod kan bedugges.

Her slumrer med sin Hustrue blidt i Fred
    Den Fierde Christian, som skal elsket være
    Af hver taknemlig Dansk, i Evighed.

Hist hvor hans ædle Fædre høit til Ære,
    Et herligt Hvilested af Steen er sat,
    Skal end med Andagt mine Been mig bære.

Og nu, I elskte Liig! god rolig Nat.
    Tilgiver Skialden, som sit Fied lod lyde
    Ved stillen Grav! Dog I har alt forladt;

Thi I har seet hans Taare kierligt flyde.


I:oehlen1999062705
T:Overgang
F:Ret som den vældige Strøm, der slynger sin kraftige Vand-Arm
N:Teksten følger <I>Poetiske Skrifter</I> (1805), I, side 289-90.

Ret som den vældige Strøm, der slynger sin kraftige Vand-Arm
    Stærkt giennem Dalene ned, tonende langsomt og dybt,
Naar den da naaer det speilklare Vand, det rolige Havblik,
    Risler dens Vove kun brudt, mildt i det spillende Skier;
Saadan Digterens Røst, den toner i hellige Hvælving
    Vældigt sin Sorg og sin Ild, malmfuldt med Orgelets Klang;
Men naar Kirkedøren er lukt, naar sædvanlige Verden
    Atter omringer ham rundt, kiøles den brændende Glød;
Og den enkelte Blomst, som nu rulles forbi, kun han plukker
    Under indvuggende Takt, med et betragtende Blik.


I:oehlen2002101210
T:Degnen i Kroen
F:Hurtig sin Hest og sin Hast og Alt blev af Degnen forglemt, da
N:Teksten følger <I>Poetiske Skrifter</I> (1805), I, side 291.

Hurtig sin Hest og sin Hast og Alt blev af Degnen forglemt, da
    Hist vi, uventet, paa Thee bød ham til Giest, og Tobak;
Selv Tobakken tilside blev sat, for ey at fordærve
    Theens fortræflige Smag; Manden blev myg og human.
Snildt min Staldbroder loe, mig Lysten opkom til at græde;
    Alt for troe et Symbol saae jeg paa Tidernes Gang.
Havde Chinesernes Thee ey fortrængt dig, vort straalende Miødhorn!
    Drak nu, istedet for Miød, Dansken ey China, til Straf.<note>Dansken ey] Dansk eney</note>


I:oehlen2002101211
T:Ringsted
F:Sildig kom vi med Slud til Ringsted; i dæmrende Kammer
N:Teksten følger <I>Poetiske Skrifter</I> (1805), I, side 292-93.

Sildig kom vi med Slud til Ringsted; i dæmrende Kammer
    Skrev jeg, mens Hesten fik Høe, langsomt paa Ruden mit Navn.
Neppe stod det blandt Andre der, før sig hurtig et Billed
    Reiste med Smil for mit Blik, ak! paa vor Litteratur.
Flintesteen skriver kluddret paa Glas, i Hestenes Friestund,
    For i den skumle Sal Tiden dog lidt at forslaae.
Knap er Trækket fuldbragt; før strax det hovmodige Hierte
    Frisk paa Udødelighed haaber og giør Postulat.
Ak men den grusomme Vært! naar af Kradsningen kied han er bleven
    Knækker han Ruderne ud, indsætter friske paa nye!


I:oehlen2002101212
T:Sigersted
F:Uafladelig føg for Vinden den taagede Støvregn
N:Teksten følger <I>Poetiske Skrifter</I> (1805), I, side 294-96.

Uafladelig føg for Vinden den taagede Støvregn,
    Postkarlen atter med os hen giennem Støvregnen føg.
Natten var nær, og Begge vi stunded til fiernede Krebs-Huus;
    Krebsgang tyktes os selv Hestenes hurtigste Trav.
Strax mod Venstre, paa Veyen, i Taager en Kirke sig hæved,
    Sørgelig skiult af det Graa, halv slettet ud for mit Blik;
Mangen Kirke forbi var jeg kommen alt før, til at vide
    Navnet jeg pirredes ey; nu først kom Lysten mig paa.
Men jeg kræver dig, Ven! til Vidne, om ey til Forundring
    Aarsag jeg noksom fik, da mig blev <I>Sigersted</I> nævnt?
Thi af en Ahnelse huldt blev min Læbe til Spørgsmaalet drevet,
    Sikkert et kierkomment Navn lytted jeg ventende paa.
Og hvad jeg haabede blev, mildt qvægede Lyden mit Hierte,
    Skiødesløst, gnavent udslængt, af ligegyldige Mund.
Sigersted! Altsaa dig? Og see, det glindsende Blik sig
    Brød giennem Taarer en Vey, hen paa den taagede Mark.
At Kong Sigar isinde mig randt, og Signe med Habor,
    Veed alt du, som har læst Oldtidens herlige Digt.
Hisset altsaa stod hans Gaard, og hisset paa Bakken
    Træet, hvor Habor, men ey Troskab og Elskov, blev qvalt?
Hisset dit Jomfruebuur, guldlokkede Lillievand, Signe!
    Hvor sig med Morgenens Glød blandte det glødende Baal?
Længst forsvundne Bedrift! den ringe lavthvælvede Kirke
    Toner den sidste Lyd end, af dit hellige Sagn.
Tit under Læsningen foer jeg i Saxos fortrolige Krønnik
    Sagnet i Taage forbi, ligesom Stedet ak nu!
Vilde saa gierne seet <I>meer</I>; men Taagen forhindred mit Øye.
    Rørt med tilbagevendt Blik foer jeg da videre frem.


I:oehlen2002101213
T:Krebs-Huset
F:Altsaa for Førstegang til et Natteherberg jeg ruller
N:Teksten følger <I>Poetiske Skrifter</I> (1805), I, side 297.

Altsaa for Førstegang til et Natteherberg jeg ruller,
    For med den vaagnende Dag længer at reise paa nye!
Smuk, saa siges, er Slagelsevey; de speilklare Vande
    Mildt indkrandses af Skov, jevn er den venlige Broe.
Rolig nedlægger jeg mig, i Haab om en qvægende Morgen,
    Hvad da mit Øye skal see, ahner nu Sielen kun halvt.
O lad det samme skee, du evige Fader! naar træt jeg
    Lægger de mødige Been ned i det sidste Herberg.


I:oehlen2002101214
T:Morgen-Stunden
F:Morgenstund Guld har i Mund, saa siger et ældgammelt Ordsprog
N:Teksten følger <I>Poetiske Skrifter</I> (1805), I, side 298-99.

Morgenstund Guld har i Mund, saa siger et ældgammelt Ordsprog;
    Ofte skiøndt sandt og viist, tit feiler Ordsproget her.
Mangen Morgen, naar sikkert jeg venter din Ankomst, Aurora!
    Blid, med Guld-Rosen i Mund, jomfruelig, rødmende sødt,
Kommer med Piben i blodløse Læber, i graa Rokkelore,
    Frossen og søvnig en Knark; smøger mig Taagerne frem!
Blomsterne hylle sig da, som Piger om Aftenen sildig,
    Ind i det græsgrønne Schavl, blegner og ryster af Kuld;
Og en stakkels Poet, som tilfælles har meget med Piger,
    Stirrer vemodig mod Syd, ønsker med Længsel sig der;
Tænker: Ak var du som Skovenes vingede Sanger en Trækfugl!
    At du, naar Sommeren svandt, bort kunde flygte med den.
Hvor oplivende derfor er Skieret i tidlige Morgen,
    Eos, du venlige Glut! af dit safrangule Haar;
Munter, Auroras Forbud; da Lærken forlader sin Rede
    Eengang saa tidlig som før, flagrer i Luften og slaaer:
Eos vor Dronning har meldt! Vil I vaagne, Smaablomster og Fugle!
    Siunger og dufter i Skye! Eos vor Dronning har meldt.


I:oehlen2002101215
T:Sorøe
F:Venligt, Sorøe! dit Aasyn leer, blyfærdig du titter
N:Teksten følger <I>Poetiske Skrifter</I> (1805), I, side 300-01.

Venligt, Sorøe! dit Aasyn leer, blyfærdig du titter
    Giennem den blomstrende Skov, Hinden bag Buskene liig;
Speiler det røde Tag i det riflede Vand, som af Himlen
    Laaner sit dunkle Blaa, blandet med sivgrønne Skier.
Hisset staaer Anders-Skov, ærværdig med ældgamle Mure,
    Nys indblandede Pragt her ey mit Øye kan see.
Ret som to gamle Naboer, blidt, efter fuldendte Dagværk,
    Staaer I hver udenfor Sit, nikker hinanden God Nat!
Altsaa denne Natur det var, som med Kierlighed rørte
    Holbergs Hierte, som først fyldte med Attraa hans Barm?
Barmen, som hidindtil aaben kun stod for Latter og Svaghed;
    From kun lidet, og blid, fremmed for Elskov og Lyst.
Her har Naturen da hevnet sig, her den koldsindige Digter
    Fik, i sin Alderdoms Tid, Livsblomsten virkelig kier?
Hellig Ærbødighed skyldes den Egn, som mit Dannemarks Holberg
    Trylled fra negativ blot, om til en positiv Skiald.
Thi hans seneste Lystspil har viist den klygtige Verden:
    ,,Ned maa paa Barnligheds Vink knæle selv klogeste Mand.
Uden I blive som Børn, kommer Ingen i Himlen!'' Du Daare!<note>Allusion til <xref digt="bibelmatt18">.</note>
    Smil da med Barnlighed rørt; træk ey paa Skuldren med Haan!


I:oehlen1999062706
T:Anders-Skov
F:Hist, hvor Høien venlig skraaner
N:Teksten følger <I>Poetiske Skrifter</I> (1805), I, side 302-06.

Hist, hvor Høien venlig skraaner,
    Hist, hvor Horizonten blaaner
    Og sin Glands af Solen laaner,
    Stod et gammelt Kloster trygt;
Blidt indkrandset, venlig, rolig,
    Rundt af Dalene fortrolig,
    Gudsfrygts tarvelige Bolig,
    Af de grønne Træer omskygt.
Mangt et Aar var længst forsvunden,
    End det urørt stod i Lunden,
    Hellig Fromhed lagde Grunden,
    Til Guds Ære blev det bygt.

Anders bort sit Øie vendte
    Fra den Pragt, som Hiertet blændte,
    Som med Fristelser omspændte
    Sielen, Ondskabs bange Rov;
Agted ey de gyldne Klæder,
    Vandred til de stille Steder,
    Hvor i Andagt Fuglen qvæder
    Psalmer, fromt til Herrens Lov.
Der lod han i dunkle Skygge
    Sig et helligt Kloster bygge,
    At de fromme Brødre trygge
    Kunde boe i tausen Skov.

Ridderen, med Falk og Hunde,
    Blev nu fra de dunkle Lunde,
    At det rene Hierte kunde
    Følge Fromheds høie Bud.
Der, hvor Jægerhornets Toner
    Forhen klang i Skovens Kroner,
    Hvor for Fuglen lumske Doner
    Sattes, lød nu intet Skud.
I de dæmringslørte Skove
    Torde ingen Larm sig vove,
    At de fromme Fædre love
    Uforstyrret kunde Gud.

Hele Vaarens Fugleskare,
    Ræd for Larm og Støi og Fare,
    Fløy nu paa de Vinger snare,
    Til den stille Munke-Boe;
Hvor de loktes ey i Nøden,
    Hvor de, uden Frygt for Døden,
    Kunde slaae i Morgenrøden,
    Uforhindret sødt i Roe.
Hvergang Klosterklokken ringed
    Nu hver Fugl, saa let bevinget,
    Høit sig op mod Himlen svinged,
    Sang saa lysteligt og froe.

Fromme Bønder did hendroge,
    Op de deres Hytter sloge
    Der, hvor Munkene forjoge
    Overlast og Voldsomhed;
Ind de vel ey torde vove
    Sig i Anders fromme Skove,
    Men ved Søens blanke Vove
    Satte de sig hisset ned.
Oldingen dem tit besøgte,
    Deres Troe han fromt forøgte,
    Gavmild deres Kirke smykte
    Med det Kors, hvor Jesus leed.

Hvergang at en jordisk Smerte
    Ængstede det syge Hierte,
    Kloge Raad han venligt lærte,
    Delte ud sin Lægedom;
Hvergang Mismod, Qval og Kummer,
    Giorde Luften qvalm og lummer,
    Vaktes Sielen af sin Slummer,
    Blev det godt, naar Anders kom.
Hvergang til den sidste Hvile
    Trætte Legem hen mon ile,
    Lod han brustne Øie smile,
    Uden Frygt for Herrens Dom.

Ak! forgieves vil du søge,
    Vandrer! end de gamle Bøge,
    Som forbandt sig at forøge
    Kiølningen om Klostrets Fod.
Yngste Qvist som da mon skyde,
    Monne Stormen længst nedbryde,
    Da kun lumske Orme tyede,
    Til den trøsket-hule Rod.
End vel i de grønne Dale
    Klostret staaer, men stolte Sale
    Paa det samme Sted nu prale,
    Hvor de ringe Celler stod.

Bonden end med Andagt skuer
    Hen til Kirkens hvalte Buer,
    Himlen i hans Hierte luer,
    Naar han nævner Anders Magt.
Kiøbstedsfolket, plat og sløvet,
    Fromhed, Kraft og Troe berøvet,
    Sølvets Slaver, slængt i Støvet,
    Nævner det kun med Foragt;
Skialden, ak! hvis Blik saalænge
    Paa de gamle Mure hænge,
    Griber i de stemte Strenge,
    Blusser, sødt til Sang opvakt.

Hist hvor Axet Jorden dølger,
    Hist hvor Øiet blidt forfølger
    Agrens tunge, gule Bølger,
    Sort et Kors paa Høien staaer;
Hellig Anders reist til Ære,
    At hans Aand kan altid være
    Egnen nær, og Omsorg bære
    For sin Ager, Aar for Aar.
Hvergang Blomsten Engen spætter,
    Hvergang unge Løv sig flætter,
    Huldt i May, da først sig sætter
    Nattergalen der og slaaer.


I:oehlen2002101216
T:Slagelse
F:Hungrige kom vi til Slagelse Bye; hvor nu er et Herberg
N:Teksten følger <I>Poetiske Skrifter</I> (1805), I, side 307.

Hungrige kom vi til Slagelse Bye; hvor nu er et Herberg,
    Boede i fordums Tid, eensomt og roligt en Præst.
Rundt Vertinden omkring mig viste; hvor Kiøer og hvor Heste
    Havde staaet tilforn, indbragtes Giesterne nu.
Viis var Indretningen giort, jeg Vertindens Sindrighed priste.
    Selv nu i Slagels man seer, rundtom, Forædlingens Skridt!


I:oehlen1999062707
T:Corsøer
F:Her er altsaa den Bye hvor Jens Baggesen fødtes? Hvor liden!
N:Teksten følger <I>Poetiske Skrifter</I> (1805), I, side 308-09.
N:Jens Baggesen tog til genmæle i digtet <xref digt="baggesen2001061502">.

Her er altsaa den Bye hvor Jens Baggesen fødtes? Hvor liden!
    Brystfældig, sørgelig, mørk; comisk som Stabelstad dog!
Bølgerne slaae paa dens Bred, melodisk naar Veiret er stille,
    Men kommer svageste Storm, bruser det grumset med Slud.
Blæsten ryster dens inderste Tømmer, bestandig den frygter
    Døden, og lever dog end, skiønt kun et sørgeligt Liv.
Yderst paa Siellandske Kyst, naar mod Landet den vender sit Øie,
    Smiler mod Marken den tørt, munter og dansk jovial,
Men naar til Vandet den seer, da blegner den søesyg, forvirret;
    Stranden urolig og vild aflokker Bølgen en Klang.
Underlig blandede Bye, uagtet din Svaghed og Brusen
    Maa jeg dog have dig kier, enten jeg vil eller ey!


I:oehlen2002101217
T:Corsøers Fæstning
F:Bygningen hist, hvor Kanoner er lagt, var fordum et Kloster
N:Teksten følger <I>Poetiske Skrifter</I> (1805), I, side 310.

Bygningen hist, hvor Kanoner er lagt, var fordum et Kloster,
    Siden en Fæstning det blev, nu er det Pak-Huus for Korn.
Saadan gaaer Humaniteten frem! I barbariske Tider
    Dyrkedes Gud, saa Krig, endelig Ager og Eng.


I:oehlen2002101218
T:Corsøers Kirke
F:Ind i Kirken jeg treen med Forundring, thi Loftet foroven
N:Teksten følger <I>Poetiske Skrifter</I> (1805), I, side 311.

Ind i Kirken jeg treen med Forundring, thi Loftet foroven,
    Uden Hvælving og Muur, havde kun Bræder til Skiul,
Heller ey var den bygt i det hellige Kors, og i Choret
    Stod der for Præsten en Stol, reent mod sædvanlige Skik.
Men af Forundringen kom jeg, da Een mig sin Mening betroede:
    Sikkert til Magazin troede han Huset opbygt.
Hvor forunderlig Tiden dog Alt omvælter i Verden.
    Kirken nu Pak-Huus, og Pak-Huset nu Kirke blier kaldt!


I:oehlen1999062708
T:Birkners Gravskrift
F:Sandheden troe døde Birkner!
N:Teksten følger <I>Poetiske Skrifter</I> (1805), I, side 312.

,,Sandheden troe døde Birkner!'' Hvad var han? ,,En redelig Borger.''
    Ellers intet? ,,Skribent!'' Meer ey? ,,Christen og Præst.''
Giv da Keiseren det som er Keiserens, Gud det som Guds er,<note>Keiserens] Kieserens</note>
    Og sæt for ,,Sandheden'' Gud! bedre det passer sig her.


I:oehlen2002101219
T:Vinden
F:Alt kommer an paa Vinden til Søes, tit pludselig slaaer den
N:Teksten følger <I>Poetiske Skrifter</I> (1805), I, side 313.

Alt kommer an paa Vinden til Søes, tit pludselig slaaer den
    Om til en anden Kant, Alting maa lystre dens Vink.
Poesie er som Søen et Hav med utallige Bølger;
    Digterens Lune giør her Indgreb i Æoli Ret
Derefter Farten maa rettes; thi Læser! forlad hvis i Digtet
    Stundom lidt krydse du maa, ret som paa Beltet din Ven!


I:oehlen2002101220
T:Reisen over Beltet
F:Med smukke, lange Vers jeg agter at afmale
N:Teksten følger <I>Poetiske Skrifter</I> (1805), I, side 314-23.

Med smukke, lange Vers jeg agter at afmale
Hvad meer mig hændet er; men først en lille Tale.
Hvorfor jeg vælger her et andet Versemaal
Har Epigrammet sagt. Naarhelst man stanger Aal,
Saa bruger man en Kiep, til Hvalerne Harpune,
Til Vexler Blæk og Pen, til Bautasteen en Rune.
Hver Ting udkræver Sit, og sit særegne Sted;
Og iblandt andre Ting kan Vers dog løbe med!
Jeg veed vel der er Dem, der Saadant vil fordømme,
Som for slig Mening mig kun Lidet vil berømme,
Som sige: Vers er Løgn! Et Skyggespil! En Drøm!
Men, sandt at sige, jeg paa dette Sted er øm.
Antaget altsaa her at Vers er Ting, min Kiere!
Imellem os er Ting det mindste det kan være,
Og mangt et dygtigt Vers, som ey er reent Cujon,
Vil ofte gielde selv for en honet <I>Person</I>.
Antaget det er Ting - saa falder det i Sandser;
At ey det falder stygt, derfor maa Smagens Pandser<note>maa] man</note>
Beskytte Rimeren; at Alt kan falde smukt -
Snart dette Metrum, snart et andet bliver brugt.
Naar man har Suppe spiist, saa pleier man at elske
En Mellemret, med Kaal, med Roer, af de Botfelske,
Saa Fiskemad, saa Steg, saa Kage, saa Desert,
Men under alting Viin. Min Ven! af dette lær:
Ved Vinen jeg forstaaer kun Hypokrenes Kilde,
Ved Maden Poesie; thi giør jeg ikke ilde,
Om i Løvhytten her, jeg under kiølig Busk,
Med Smag tillaver dig - en Smule Ruskumsnusk!<note>Med] Men</note>
Den Ret er meget god, jeg selv har kiendt en Gubbe,
Som foretrak den langt for den Rumfordske Suppe,
Der laves til af Been, til fattig Læsers Tarv,
Skiønt slige Bene er som oftest uden Marv.
Jeg haaber ogsaa at du her formilder Minen,
Da atter du din Ven gienseer: Alexandrinen,
Af hvilken altid du har holdt saa stor en Klat,
Som Alexander dig i Verden var forhadt.
Den er dig meget kier. Saa godt den laer sig læse!
Du ey forlanger at man op for dig skal kræse.
Skiønt Hexameteren gaaer og paa siette Fod,
Saa har du Ret deri, den er ey nær saa god.
Den er saa underlig, den er saa reent forbandet.
Det ene Vers er ey aldeles som det andet!
Et Ansigt ligner det, paa Halsen af en Mand,
Med Hage, Næse, det vel Ingen nægte kan,
Dog er de ikke eens. Sligt kan du ikke lide!
Tilgiv at du har maat't i sure Æbler bide!
Men har du Æblet bidt, og var det alt for suurt,
Skal paa din Læbe nu lidt Sukker vorde smurt.
Ved Sukker mener jeg da disse Vers, min Kiere!
Af dem jeg skrive kan saamange det skal være.
Det Hvile er for mig, det er som jeg holdt op,
Og Digtet gaaer dog frem og siger ikke Stop.
Man skriver dristig til, man støder ey sin Dommer;
Først i den siette Fod er det at Rimet kommer,
Man kan betænke sig - Et høist uskyldigt Kneb,
For den som ikke er ret hurtig af Begreb!
Een Ting der endnu er, hvad jeg, som en Skribenter,
Først her fortælle maa til mine Recensenter.
(Det altid kiedsomt er, naar det doceret blier,
Som man forkasted før man sværtede Papir)
Hvis Parentheserne man finder lidt for lange,
Og alt for hyppige, i disse mine Sange,
Saa taer vildfaret man Rubinen for en Byld;
Thi Digtet er kun til for Parenthesens Skyld.
Jeg mod min Hensigt har da ingenlunde svigtet.
En anden Sag det var, om den var til for Digtet;
Men nu disværre man jo vender om paa Alt!
Det var hvad først til dig jeg skulde hae fortalt.

Med Længsel vented jeg paa Horizontens Bue
Nu Dagen - Dagen kom, men Dagen havde Snue,
Den saae saa søvnig ud, saa vissen og saa plat,
Som om en dygtig Svir den havde havt i Nat.
Hvad ey et Under er. Naar du og jeg begravet
Hver Aften blev som den, dybt udi Verdenshavet,
Saa drak vi ogsaa med, og det saameget, Ven!
At maaskee anden Dag vi knap stod op igien.
Saameget mere er da Dagen nu at agte,
Som slig Extravagans vil ikke eftertragte,
Som drikker sagtens lidt, ved Sang af Skovens Skiald,
Naar hele Dagen smukt den har opfyldt sit Kald,
Men staaer dog op igien, og Morgenstunden lover.
Det yderst sielden er at Dagen sig forsover!
Det være kan engang, naar i et Assemblee
Ham Maanen nægtet har den smukke Sol at see,
Da bliver han lidt mut, det varer dog ey længe,
Som oftest staaer han op, mens vi er end i Senge.
Nu aItsaa: Dagen kom i smusket Slaaprok klæd,
Den ned paa Jorden saae - og hulkede og græd.
Om nu det var af Sorg, om nu det var af Glæde,
At jeg saa bitterlig da saae den Øine væde,
Det veed jeg ikke vist, nok er det: Dagen saae
Til Jorden graadfuld ned, med skiden Slaaprok paa.
Sligt Varsel var ey godt, jeg selv blev meget bange.
Jeg ellers kiek er - men hvad Varsler anbelange -
Jeg tænkte: Vandet er kun tyndt, ey saa compakt,
At det imodstaae kan dit Legems Tyngselsmagt.
Jeg frem en Tavle tog, mig uden at berømme,
Og regned sindrigt ud, at - ey jeg kunde svømme!
Jeg vidste kun i Vand man veier fire Pund,
Men hvad vil det forslaae, man drukner som en Hund!
Heraf du seer, min Ven, at ey jeg følger Skikken,
Og er i Vers kun lærd, men ogsaa i Physikken;
Jeg haver vidt det bragt, og veed endog til Nød:
Elektrisering er den Kunst som giver Stød,
Som slaaer os tit ihiel, som os i Haaret trækker,
Luftpumpningen den Kunst, som Aandedrættet stækker,
Magnetiseringen os viser hen mod Nord,
Hvor Snee og Isen vild rundtom paa Marken groer,
Hvor ey man nødig har for Sol at sætte Sluse,
Og at opelske Iis, ved Kunst, i Drivehuse.
Jeg selv galvanisert har en aflivet Frøe,
Som ganske rigtig trak sit Been, da den var dø'.
For atter altsaa nu (hvad ey jeg var forpligtet)
Fra Parenthesen lidt at komme hen til Digtet,
Jeg tænkte: Herregud! det var dog rigtig fælt,
Hvis drukne skulde du paa dette ringe Belt.
Det var dog ret fatalt, din Kiole ey er krympet!
Jeg er saa bange for den bliver sammenrympet.
Man har ey Raad til Sligt, især naar man er død,
Selv nok mens Liv man har, man slide maa for Brød,
Hvormeget mere da, (Smaafolk er ingen Grever!)
Det er dog egentlig af Livet at man lever.
Som slig Betragtning nu sig velted i min Aand,
Treen Pigen ind med en Tallerken i sin Haand.
Jeg havde mig udbedt af Bouillon en Smule;
Jeg var ey ganske vel, jeg hørte Vinden kule.
Jeg sad Odysseus liig, paa dansk, som han paa græsk.
Jeg tænkte: Bouillon kan hielpe dig, skiønt Flesk
Ey Grethe meget hialp, i Elskov uden Strømper.
Bestandig tænkte jeg: Hvis Vandet Kiolen krymper!
Jeg fat paa Skeen tog, det smagte mig bon bon;
Naturlig faldt mig ind - Gotfried af <I>Bouillon!</I>
Jeg tænkte: Nu som ham du Reisen skal beramme,
Thi Fyen og Jødeland er jo dog meest det samme!
Det Ene kiender du meer end det Andet ey;
Een Vey er kort, een lang, men Veyen er en Vey!
En Vey, som er af Vand, den Egenskab besidder,
At den kan drukne dig, saameget som den gidder.
Hvad om paa fierne Kyst med Spyd og Sværd og Stang,
Fyenboen rede staaer, og vil din Undergang?
Jeg nægter ey, det blev mig ganske sort for Øiet,
Jeg ud til Smakken saae, om den var vel fortøiet?
Jeg blev en Skipper vaer, af Mandskab var der To:
Jeg nægter ikke at det Syn mig giorde froe.
Om Hiertet let jeg blev, jeg tænkte: For det første
Vi er dog altid nok til dem i Fyen at børste,
Jo færre Folk vi er, jo større blier vor Priis,
Vi Alting dræbe vil, kun Iversens Avis
Vi Livet skienke kan, paa Vilkaar at han roser
Fornemmelig først os, saa vore tree Matroser.
Som sagte ved mig selv jeg sagde disse Ord,
Jeg ud paa Smakken treen og hen ad Havet foer.
Du! som har hidindtil kun sat din Fod paa Landet,
Du lidt dog vide maa hvordan det gaaer paa Vandet.
Et skovløst Land det er, besøgt af mindste Vind,
Al Jordens Fugtighed det suger til sig ind.
Derfor man tit er nødt at bruge Smakker, Baade,
Da meget ofte lidt det falder i det Vaade;
Hvis man vil komme frem, ifald det skal gaae godt.
Paa denne Dag, især, var Vandet meget vaadt.
Der høye Bølger gik, jeg hørte grant det syde.
Et Marsvin hørte jeg tæt under Smakken skryde.
Jeg strax mig flytted bort, hen i en anden Kant,
Og hvad jeg giemte først, det var min Proviant.
Jeg tænkte: Sluges du, det jevner sig med Tiden!
Men gaaer din Proviant, hvad skal du æde siden?
En klog og sindig Mand bør giøre sit Bestik
Paa Levetiden heel, ey paa et Øyeblik.
Jeg havde ikke glemt, ved Snapsen af Genever,
At egentlig det er for Brødets Skyld vi lever,
Som før, i gammel Tid, i Overtroens Stund,
Man mente Brødet blot var til for Livet kun.
Jeg angst vor Skipper bad i Seilene at puste,
Jeg spurgte ydmygt, om han hørte ey det snuste?
Hvad snuse? sagde han, er det at stikle paa?
Har Vandet Lov, for ham, ey paa mit Roer at slaae?
Da blev jeg glad, min Fryd jeg kunde ey fordølge.
Hvad jeg for Marsviin tog, var en uskyldig Bølge!
Mit Hierte i mit Liv da giorde glade Hop;
Af overvættes Fryd jeg maatte kaste op!
Sligt kom mig selsomt for! For ret at overtænke
Den hele Hændelse, jeg paa Cahyttens Bænke
En Seng mig giøre lod, og lagde mig deri,
Og stod ey op igien, før Farten var forbi.
Jeg kunde Meget her poetisk nu afmale,
Hvis mig forarged ey slig daarlig Paafundstale;
Jeg kunde røre om, hvordan Neptunus op
Af Havet frem sig skiød, og rystede sin Krop;
Hvordan Najaderne med sivbegroede Nakker,
Og hvide Bryster kom; og Saadant. Jo jeg takker!
Men Gud bevare mig! Ney, Hanen smukt i Roe!
Man ey letsindig bør befordre Overtroe.
Hvad er Neptunus vel? Søevandet, naar det skummer.
Hvad er Najaderne, om ikke Torsk og Hummer?
Hvad er en Havmand meer end dette Sælhunds-Pak,
Udaf hvis Skind vi giør os Punge til Tobak?
Og hvad er Thetis? Vand. Og nu den Mær som kobler,
Frue Venus, hvad er hun, om ikke Vandets Bobler?
Og hvad er Æolus? En Vind. O Musa tie!
Jeg lider for min Død ey sligt Vindmagerie.
Skal endelig en Gud da frem, for Vind at giøre?
Ney, Gud skee Lov! nu har vi sligt dog paa det Tøre.
Nu veed vi: Hedens Kraft (Tak være vor Fornuft)
Udvider her og der den sammenpakte Luft,
Meer Rum den have maa, derfor i Seilet taer'et.
Saaledes er da det Mysterium forklaret!
At Alt af Suurstof, Vand-, Stikstof og Kul bestaaer,
Saavidt vor Videnskab alt nu til Dato gaaer;
Hvad <I>Disse</I> er, hvordan de Alting kan bestride -
Det veed vi endnu ey, det faaer vi vel at vide!
At <I>destruere</I> Alt - det kan vi nu perfekt.
At <I>componere?</I> Ja! det maa en anden Slægt.
Tid er en Sandseform, dog meget den udretter.
Naturen lystre skal, hvormeget den end sprætter!
Tilsidst vil Mennesket, blot ved Forstandens Bud,
Forstaae at skabe Alt, saa godt som næsten Gud.
Derfor til Overtroe man bør ham ey forlede,
Han er sin egen Gud, han bør sig selv tilbede.
Det andet Væsen er kun Egoisterie,
Og Væv og Nonsens, af den dumme Phantasie,
Som, skiønt ved Skiebnen den har nydt den store Lykke,
At være af vor Siel et ganske artigt Stykke,
Bør dog afhugges reent, og kastes i en Krog,
Og af den anden Deel behandles som en Pog.
Poeten derfor kun bør gavne og fornøye,
Og hielpe Maven til sin Næring at fordøye.
Ifald det lykkes ham, er ingen Mand saa plump,
At fra sin egen Mund han tager glad en Slump
Af Stegens Laurbærløv, og rækker dem sin Kone,
At hun, som før kun ham, Poeten nu skal krone.
Det Qvinde-Arbeid er, til Saadant er de vandt,
Paa Pynte-Nettighed forstaae de sig galant.
Dog, for Herr Kritikus formeget ey at plage,
Jeg til Historien begiver mig tilbage,
Og kan fortælle ham: vi foer, paa Vindens Lyn,
Til næste christne Land, og dette Land var Fyen.


I:oehlen2002101221
T:Reisen fra Nyborg til Svendborg
F:Som nu i smukke Rime-Vers
N:Teksten følger <I>Poetiske Skrifter</I> (1805), I, side 324-28.

Som nu i smukke Rime-Vers,
    Der sveie hen paa langs og tvers,
    Og trækkes i det vide Rum,
    Saa seigt, som Gummi elastikum,
    Jeg søgte nys, udi min Sang,
    At male Skibets Gynge-Gang, 
    Saaledes vil jeg atter her
    Afskildre dig, min Læser kier!
    I Knytteversets Stolperdands,
    Den Reise der blev giort til Lands.
    Ifald du støder mod en Knort,
    Skal du det ikke agte stort,
    Men som et Billed det ansee,
    Paa Landeveiens Qval og Vee.
    Dog maa jeg mig forlige først
    Med fynske Mand, som for Blodtørst
    Jeg hist mistænkte i Corsøer,
    Og sige her til hans Honeur,
    At uden Spyd og Morder-Aand,
    Han stod paa Strand, med Hat i Haand,
    Da Færge-Smakken giorde Stop,
    Og vi steeg høit paa Landet op.
    Vi takked i en ivrig Bøn
    Neptuni søeerfarne Søn;
    (Den Gamle er alt længe død,
    Nu Sønnen har hans Levebrød)
    Fordi han os, paa denne Vey,
    I Havet havde druknet ey.
    Sandt nok! det var en farlig Tour.
    De lumske Marsviin laae paa Luur!
    Skiønt det var paa en Hundedag,
    Var Solens Hede dog saa svag,
    At skiønt vi, paa den kolde Smak,
    Paa Kiolen havde hver sin Frak,
    Og over Frakken en Cavay,
    Saa hialp det dog det Mindste ey;
    Hver stod og frøs, ret som en Hund,
    Og Tanden klappred i hans Mund. -
    For Noget var dog dette brav:
    Da Heden, paa det danske Hav,
    Faldt med saa ringe Vælde ned,
    Og var snart slettes ikke heed,
    Saa sad vi ogsaa ganske trygt,
    Og havde ey den mindste Frygt,
    At nogen Sælhund, os til Qval,
    Af Heden skulde blive gal.
    Vi saae vel Mestermandens Mænd,
    At gaae paa Isens Stumper hen,
    Og hugge ned i Bølgens Top,
    Hvergang en Sæl stak Snuden op;
    Men jeg tør dristig sværge paa:
    De kunde gierne ladt dem gaae!
    Thi hver en Sæl, jeg kunde see,
    Var ikke mere gal end de.
    Dog nok om denne Reise nu.
    Vi giorde hvad vist ogsaa du
    I samme Casus havde giort!
    Da vi var ganske giennembor't,
    Af Stormene, som løb omkaps,
    Saa gik vi ind og fik en Snaps
    At aabne vore Maver med;
    Derpaa vi, paa det samme Sted,
    En Skeefuld Suppe os udbad,
    Og efter den lidt Eftermad.
    Derefter da, ved Stormen brat,
    Vor Hest var bleven ganske mat,
    Som ikke var til Søen vandt,
    Og Frygt med slig en Tour forbandt;
    Saa meget meer da nys han saae
    Sin Øvrighed paa Isen gaae,
    Og dømte, efter sin Forstand,
    At Den der skulde slaaes var han,
    Da han var ikke mere feed,
    End Hundedagens Sol var heed,
    Saa lode vi en Postkarl hen,
    (Til Hest da) spænde foran den,
    Og lod ham, som han kunde bedst,
    Bortslæbe os, med Vogn og Hest.
    Paa denne nemme Maade kom
    Vi ud af Staden Nyborg, som
    Er tiere den Ulykke hændt
    At den, som Kiøbenhavn, er brændt.
    Dog har den, efter dette Pas,
    I Vindverne faaet større Glas,
    Og Gaderne er desforuden,
    Som vore, stumpet af for Snuden.
    (Vi elske, skiønt en Smule plumpt,
    Foreningen af Lyst og Stumpt.)
    Jeg kunde her nu lettelig
    Paa otte Sider male dig!
    Hvordan i otte Timer vi
    Hvert Veiens Hul fik kiørt forbi;
    Hvordan vi over Knort og Steen,
    Uden at brække Hals og Been,
    Dog endelig, forstødt, forkiørt,
    Omsider blev saavidt bønhørt.
    Men dette maa dig være nok,
    Paa det du, som Niels Hansen Kok,
    Skal ikke sige om min Sang:
    Ak vee! den Indgang var for lang.
    Saa meget, til din Rolighed,
    Troer jeg er nok, naar kun du veed,
    At Ende vi paa Reisen fik;
    At Gigen ey i Stykker gik;
    At Svendborg tog os i sin Favn,
    (Sviinborg er Byens rette Navn)
    At Brændeviin og Smørrebrød
    Bortfiernede vor Hungersnød;
    At Søvn vi fik, som høist var nødigt -
    Meer vilde være overflødigt!


I:oehlen1999062709
T:Svendborg Sund
F:Saa venlig er Luften, mildt Skyerne staae
N:Teksten følger <I>Poetiske Skrifter</I> (1805), I, side 329-30.

Saa venlig er Luften, mildt Skyerne staae
    Og svale for Solheden kiøligt paa Himlen,
    Fra Kirken hist, lyder den hellige Bimlen,
    Og Voverne rulle halv graae og halv blaae.
    Saa lad da nu Kiølen i Bølgerne gaae!
    See Svendborg! hvor med sine Spiir den bortiler;
    Og Søndagens Morgen os hellig tilsmiler,
    Og skumklædte Dynger paa Forstavnen slaae.

Som Vand i en Urne med Blomster omsat,
    Saa favnes af brogede Strandbredde Sundet.
    Naturen opvaagner, som nylig var blundet,
    Rødmusset den stiger af qvægende Nat.
    Og hisset staaer Kirken ey længer forladt,
    En Bønderflok kommer, af Mænd og af Koner,<note>Bønderflok] Bønderfolk</note>
    I Helligdragt lyde de Klokkernes Toner.
    Sankt Jørgen opliver hvert Hierte, saa mat.

Sæt Seilet kun til da, du begklædte Dreng!
    Føer Smakken hen over de spillende Vande,
    Til Øen, hvor Løv sig med Blomster beblande,
    Og reder for Freya en duftende Seng.
    Sagtmodige Bølge! med Vælde dig slæng!
    Pust Stormvind i Seilet med fuldere Kieve,
    At Bakken vi naae, hvor sig Hytterne hæve,
    Saa fromt og enfoldigt paa luftige Væng.

Men vogt dig dog Søegut! Skiønt Farten er god,
    Skiønt riflet kun Vinden Smaabølgerne furer,
    Den skaldede <I>Dødmand</I>* dog lumskelig lurer,
    Ey Vandet ham lædsker, men Menneskeblod.
    Skiult stemmer mod Grund han den steenfaste Fod,
    Og venter at Snekken mod Issen skal bruse,
    At kullede Tinding den grumt kan nedknuse,
    Og adsplitte Vraget paa sørgende Flod.

Hurah! der er Land, nu er Faren forbi.
    Knap staaer jeg paa Taasinges grønklædte Tuer,
    Før strax jeg en Busk af Kierminderne skuer,
    Der smile til Himlen, i sød Sympathie.
    Fra trælbundne Stavn skal min Haand Eder frie!
    Og høit paa min Hat skal Jert Hoved I bære,
    Lidt nærmere Himlen, Smaablomster! og være
    Kierminder om Farten, som nu er forbi.

<nonum><small>* En stor, i Sundet fremragende Steen.</small></nonum>


I:oehlen1999062710
T:Thorsing
F:Venligen vinkte paa grønnen Strand de knudrede Bøge
N:Teksten følger <I>Poetiske Skrifter</I> (1805), I, side 331-35.

Venligen vinkte paa grønnen Strand de knudrede Bøge;
    Selsomt det blomstrende Løv vifted og hvalte sig kiekt;
Fuglen i Toppene sang, giennem Blomsterne risled en Kilde;
    Alt (saa tyktes det mig) tolked et ældgammelt Sagn.
Og for det forskende Blik, som stadelig skued didhenvendt,
    Flux sig forvandled hvert Træe om, til en drabelig Helt.
Toppen blev til en Hielm, dens Løv til en vaiende Fiærbusk,
    Og til et Pandser af Staal glatted sig rynkede Bark.
Grenen strakte sig ud, som en Arm, med en blinkende Glavind.
    Saadan stod Kiæmpen med eet kiek, for det undrende Syn.
Længe jeg stirred, før ret jeg blev vaer, at kun alt var et Blindværk.
    Som et Varsel jeg dog Synet betragted og taug.
Og hvor hurtig forklarte sig Alt, da jeg undrende hørte
    Øens sandfærdige Navn: <I>Thorsing</I>, ey Taasing, forvendt.
Thorsing. Herlige Thor! saa stod dit hellige Tempel
    Midt i Danmark omtrent, hisset, hvor Træerne staae?
Nu begriber jeg først mit Syn, hvi de vinkende Bøge
    Tyktes mig Kiæmper i Jern, rusted med Glavind og Skiold.
Nu jeg begriber Foræringens høye Betydning, da fordum
    Øe! du blev Helten til Løn, Manddom fik Mandigheds Hiem.
Thi Kong Christian stod høit i sin Hal, med et faderligt Øye
    Vendt imod Kiøgebugt; Stunden var vigtig og stor.
Juul var giordet til Strid, rask blussed den dristige Kiæmpe,
    Lokkerne flagrede vildt, Kamplysten stod i hans Blik.
Niels! lød Konningens Ord, (og hans Haand laae paa Kiæmperens Tinding)
    Gak nu med Gud, min Søn! Rust dig, og vent paa mit Bud.
Og nu stod Dankongen, og saae - og beregned - og tænkte -
    Fienden ey laae ham tilpas. Juul fik til Angreb ey Vink,
Pludselig dundred Kartoverne dumpt i den Svulmende Havbugt,
    Og over oprørte Vand slyngte sig Røgskyen hen.
Blussende Konningen stod i sin Borg, med vredeligt Aasyn,
    Harmfuld skielved hans Haand under det speidende Glar.
Dannerflaaden tog Flugt, (saa syntes det) Krigsluen brændte,
    Dristig, paa egen Haand, frækt af en Undersaat tændt!
Da svor Skioldungen dyrt, i faderlig Harme, ved Himlen:
    Slagen skal du, Niels Juul! hænges i Galgen med Jern!
Men, som det pleier at gaae (hvert Land klækker særegne Drift ud)
    Huusvandt fra Lodbroks Tid Øeboen pladsker tilsøes.
Saadan gik det saa tidt, og saa gik det her, thi Niels Juul kun
    Flygted paa Skrømt, for at slaae Fienden for Alvor paa Flugt.
Og da bedækt nu med Støv og med Sveed og med Blod han paa Land steeg,
    Knælende ned for sin Drot, fuldvel sin Brøde bevidst,
See! da græd Dankongen; thi ret som en Misdæder knælte
    Ydmyg den herlige Helt, vented sin Dristigheds Løn.
Kierligt han tog ham i Favn, som en Fader han løfted sin Finger:
    Niels! Niels! smilte han blidt, nys jeg en Lænke dig svoer.
Den skal du faae. Men flux af sin Hals tog Kongen en Kiede,
    Tung af hin rødeste Guld, rumdt med Karbunkler besat,
Hang den saa rundt om Heltens Hals; og det blomstrende Thorsing
    Blev den Galge hvori høit han Forbryderen hang.


I:oehlen1999062711
T:Overfarten fra Vemmenæs til Rudkiøbing
F:Aldrig krysted mig Søen saa fast i sin svulmende Favn
N:Teksten følger <I>Poetiske Skrifter</I> (1805), I, side 336-38.

Aldrig krysted mig Søen saa fast i sin svulmende Favn, som
    Hist, da paa kiempende Baad hen vi mod Rudkiøbing foer.
Vinden var stik os imod, ned styrted den skyllende Pladskregn;
    Evig vi krydse var nødt, Staden et Bøsseskud nær.
Saadan Odysseus stred, da viklet i Tang og i Stene,
    Han, som en Havpolyp drev paa faiakiske Søe.
Gispende greb han forgieves om Klippen med hudløse Hænder,
    Altid tilbage gienslængt, grumt af den rasende Strøm.
Endelig naaede vi Land og det Første mit Øie paa Strand saae,<note>saae,] saae.</note>
    Var en midaldrende Mand, klædt i en flagrende Dragt.
Issen var ubedækt, vildt slynged hans Haar sig for Vinden,
    Kraftig i høire Haand holdt han en tregrenet Fork.
Tænk min Forundring, Ven! da jeg saae det var selve Poseidon.
    Leende saae han min Nød, vinked og talte mig til:
Digter! Nu veedst du dog lidt Beskeed om, hvorlunde det har sig,
    Midt paa en Søe i en Storm; vist det vil være dig Gavn.
Ak du ynkværdige Mand! du fryser, troer jeg, din Kaabe
    Slæber du paa, som paa Blye, ikke en Trevl er der tør.
Slipper nu Kiølen, Tritoner! Alt nok er den Klygtige straffet,
    For sin ukyndige Snak, hidtil, om Bølgernes Brag.
Slige var Jord-Ombelterens Ord, og flux som en Taage
    Reiste han sig, og forsvandt, hen ad det Baltiske Hav.
Slukøret skyndte jeg mig i Læe: men hvad Guden mig sagde,
    Skrev jeg bag Øret mig dog. Skade giør klog om ey riig!


I:oehlen2002101222
T:Apotheket
F:Nylig i Rusk og Slud, paa Dybet, af gyngende Bræt slængt
N:Teksten følger <I>Poetiske Skrifter</I> (1805), I, side 339-43.

Nylig i Rusk og Slud, paa Dybet, af gyngende Bræt slængt,
    Giennempidsket af Regn, ganske fortumlet af Storm;
Omklædte nu, fra Top til Taae, i en hyggelig Stue,
    Midt for det ventende Bord, i en Families Skiød.
Suppen ryger, ey Brændingen, Ceres har Nimrod med Buen,
    Venligen Haanden rakt, kiemper Neptunus imod.
Kraften, han røved, erstatter os de, og den Munterhed, Taagen
    Udslukked lidt efter lidt, vækker den venlige Vert.
Vil du et Contrafey, Ven! af min Huusvert? Vel, du har seet ham;
    Apotheker han er. Mind dig det Goethiske Digt!
Men, som den driftige Mand er meer, saa ligner han mere,
    Baade i Kraft og Gemyt, Verten; thi Vert er han med.
Gaaer, som han, i Støvler og Frak; den forstandige Hustrue
    Taaler ey Slaaprokken meer; reent den er kommen af Brug,
Ogsaa har han to Børn, blandt fleer, en Søn hedder Herman,
    Datt'ren Dorthea; kort Alt træffer bogstaveligt ind.
Bacchus, din Skielm! jeg troer du har Vinger, som Amor, hvo bragte
    Dig over Beltet herhid? Har man paa Langeland Viin?
Jo tilvisse, Broerlille! og den som god er. Ney see kun!
    Troer han da, Vindruen groer hisset, paa Kongens Nyetorv?
Ergo er Langeland ey saa gal, som jeg havde vented;
    Troede jeg dog, at I snart leved et Robinson-Liv.
See mig engang til den Kiøbenhavner, hvor ey han er opblæst!
    Nævn mig en Ting I har hist, som vi vel ikke har her?
Vinen? Den har han nu smagt, min Ven! og hvad Maden betræffer,
    Skikker for mig sig vel ey - ,,Maden var Ypperlig, Ven!''
Godt; og hvad vil han da meer? Om et Øyeblik faaer han en Kage.
    Æblekage! Nu vel! Trænger han saa til Courtin?
Vil han i Club? Vi har Club, hvor man kommer og vrøvler og kiedes,
    Ligesaa godt som hos Jer; Clubben har Bibliothek.
Handel og Vandel gaaer her saa godt som hist, var kun Havnen
    Bedre; dog hielper vi os endnu med den, som vi har.
Vil han Comoedier see? Det er Skade han kommer saa silde,
    Jeppe paa Bierget, paa tydsk, spilte nys Reizensteins Troup.
Snart, naar Veiret blier godt, (det er ogsaa et Evigheds Regnveir)
    Giver den selvsamme Mand hist os et Fyrværkerie.
Han er Poet, har jeg hørt! Vi har ogsaa Poeter i Landet.
    Bünou, en ypperlig Mand, kiender han Odense-Skiald?
Ligesom han, har han giort en Dingst, over Anden April, sidst,
    Ligesaa ædel og rørt, huuslig; til Heltenes Roes.
Snart gaaer Skibet af Stabelen, hist saa skal han sig undre
    Ved Henrik Vrangels Røst, saa raaber ingen Matros.
Humoristiske Mænd har vi og, naar vi mindst det formode,
    Kommer den Strynøeske Degn, saa vil han først faae sin Fryd.
Det er en reen Polyhistor, først Søemand han var, saa Provisor
    Her i mit Apothek, saa fik jeg giort ham til Degn.
Herligt han passer sin Dont, kun eengang (hvad mægter ey Vanen)
    Sagde for <I>Amen</I> han <I>Stop!</I> kort; paa sin Søemands Maneer.
Hvad nu Landet selv betræffer, saa gaae hen og læg sig,
    Han, med sin Siellandske Mark, sær om den Bye, hvor han boer.
Her gaaer det rask Bakker op, Bakker ned, giennem Skov, giennem Engbund;
    Snart i den hvælvede Lund, snart ved den rislende Søe. -
Saadan talde min Vert, og skienked bestandig mit Glas fuldt,
    Drak saa med hiertelig Hu hele Familiens Skaal.
Ved hans godlidende Skiemt jeg min Træthed og Reise forglemte,
    Vertens muntre Gemyt muntred den taagede Dag.


I:oehlen1999062712
T:Omskiftning
F:Ikke længer Hiulet ruller
N:Teksten følger <I>Poetiske Skrifter</I> (1805), I, side 344-46.

Ikke længer Hiulet ruller,
    Snekken meer ey Bølgen bryder,
    Vel, saa vil jeg nu i Hallen,
    Hænge den antike Lyra.

Medens Vognen let henrulled,
    Over Marker, giemnem Byer,
    Lød dens Gang, dens muntre Raslen,
    Selv som Hexametret lyder.

Rask vi svæved giennem Luften,
    Paa de høye Sæders Hynde,
    Tvende Hiul kun under Vognen,
    Mangled ene Vaabengnyet;

For, som hist, de græske Helte,
    Os i Kampen ind at skynde;
    Med min vældige Auriga
    Kunde Slaget snart begynde.

Hexametret svulmed op,
    Naar vi foer paa Bølgens Rygge,
    Kiekt, med Skummets korte Blomst,
    Saae vi det mod Himlen syde.

Sank da Bølgen atter venlig,
    Svandt dens Brusen og dens Fylde -
    Det var Søens Pentameter:
    Slutning, Rolighed og Ynde.

Vognen ruller meer ey længer;
    Intet Hav, og ingen Skynden;
    Skoven dufter Foraarsfryd,
    Nattergalens Stemme tryller.

I de dunkelgrønne Skove,
    Svæver underlige Skygger;
    Her, i dette søde Lye,
    Jeg min Sommerhytte bygger.

Syden har besøgt vort Norden,
    Dalen hun med Elskov fylder;
    Vel saa skal Romanzen sig
    Nærme til min Rosen-Hytte.

I den gamle Bøgeskov,
    Her, hvor tusind Stemmer lyde,
    Skal den duse Cithers Klang,
    Ogsaa Luften giennembryde.


I:oehlen2002101223
T:Faareveile
F:Hvor Bøgeskoven slipper
N:Teksten følger <I>Poetiske Skrifter</I> (1805), I, side 347-54.

Hvor Bøgeskoven slipper,
    Hist, paa den grønne Jord,
    Hvor tørstig Faaret tripper,
    Ned mod den lille Fiord,
    Hvor Ingen meer kan seile,
    Et gammelt Taarn man seer;
    Det kaldes Faareveile,
    Thi det mod Veilen leer.

Saa trofast det sig hæver,
    Alt med sit smækkre Spiir,
    For ingen Storm det bæver.
    Saa underlig man bli'er!
    Hvo er vel dets Besidder?
    Blandt Hytters lave Skok,
    Det kneiser, som en Ridder,
    Midt i en Bønderflok.

Afsted! Vi os vil skynde,
    Hen mod den gamle Muur,
    Som, med ærværdig Ynde,
    Staaer i en ung Natur.
    Nu er vi der! Snart finder
    Vi Riddersalen hvalt.
    Hvordan? Mon Borgen svinder?
    Er denne <I>Indgang</I> Alt?

Er alt det Andet revet
    Af yngre Eyer ned?
    Kun Taarnet reddet blevet,
    Ved sin Ærværdighed?
    Med Jord er Graven blandet;
    See hvilket Blomster-Liv!
    End minder os om Vandet
    Kun, hist og her, et Siv.

Her er en Broe, her flyder
    Endnu lidt Mosevand.
    Men tys! Velkommen byder
    Os hist en gammel Mand;
    Bort fra de stærke Rester,
    Som endnu ey er Gruus,
    Han leder sin Giester
    Ind, i det stille Huus.

Med Straae er Taget tækket,
    Men Stuen høy og stor.
    See hisset staaer alt dækket
    Det giestfrie Caffe-Bord;
    Og Husets blide Qvinde,
    Skiønt gammel, dog ey svag,
    Hvor mildt hun staaer derinde,
    Og byder os God Dag!

Paa Vindvet hen sig trænger
    Den grønne Green, saa nær,
    O see hvor fuld den hænger
    Af modne Kirsebær!
    Hvor Solens Flamme blinker,
    I Frugtens Purpur-Barm!
    Hvor Træet venligt vinker
    Os med sin kiølne Arm!

See Havens brede Gange,
    Hvor luget og hvor net!
    I ingen engelsk Slange
    Den skyder sin Busket,
    Ærværdig, streng og lige,
    Sin jevne Vey den gaaer;
    Et yndigt Blomster-Rige
    Paa hver en Side staaer.

Hen til en Plads jeg kommer.
    Her grønnes Tørven blid;
    Her bleger heden Sommer
    Den travle Vinterflid.
    Alt hvad i dunkle Stue
    Løb giennem snelle Hiul,
    Det farver Solens Lue
    Nu med et Lillieskiul.

Hvor rask sig Hækken reiser,
    Høit i den froe Natur!
    Frisk, tætindflættet kneiser
    Den nysudsprungne Muur;
    Hvor snildt den Grændsen dækker,
    Og skiuler snevre Vold,
    Med sine grønne Hækker,
    Og svalen Sommerskiold.

Hvor høit sig Løvet hvælver,
    I denne dunkle Gang!
    Hvor kierligt Bladet skielver,
    Ved Nattergalens Sang!
    Her staaer et Bord, af Ælde
    Mosgroet, men uden Meen;
    Det trodser Tidens Vælde,
    Af hugne Qvadersteen.

Men siig os dog, hvorlunde
    Det kunde Alt forgaae,
    Hvi Taarnet ene kunde
    Igien af Alt bestaae?
    Hvordan skal jeg forene,
    Dets Præg, fra gamle Nord,
    Med Hytten, disse Grene
    Og dette sieldne Bord?

Da atter ud os bragde
    Til Taarnet, Gubben hen;
    Sin Haand paa Stav han lagde,
    Og svarte saa igien,
    Idet hans blide Øye
    Mod Himlen hæved sig,
    Hvor Spiret idet Høye,
    Sig reiste ridderlig:

I mange Aar jeg sidder,
    I denne Bolig her.
    Engang en gammel Ridder
    Har bygget Taarnet, der.
    Han giorde disse Grave,
    Som sine Volde slaaer,
    Nu trindtomkring min Have,
    Hvor hisset Hækken staaer.

Med høye Bastioner
    Han snild sin Vold forbandt,
    Og stærke Malm-Kanoner
    Blev sat paa hver en Kant,
    Et Taarn af al Formue
    Han reiste her fra Jord,
    At langt han kunde skue,
    Ud over Mark og Fiord.

Som allerbedst den Herre,
    Fik giort, hvad her vi see,
    Da, som det skeer desværre!
    Kom Døden med sin Lee;
    Den ændser ingen Skandse,
    Dens Haand er grum og stærk,
    Den lærte ham at standse,
    Midt i sit skiønne Værk.

Saa ved den Gamles Tale
    Jeg Alt at vide fik.
    Da, fra de grønne Dale,
    Jeg hæved did mit Blik,
    Hvor over Portens Bue,
    Som paa forgyldte Bierg,
    Jeg saae en Farvelue,
    Og læste: <I>Hardenberg</I>.

Var <I>det</I> den gamle Ridder,
    Hvis Arbeid vinkte mig?
    O hulde Fugle-Qvidder!
    Nu først forstaaer jeg dig.
    Ham var det, som udførte
    Sit Værk, med dristig Aand,
    Til grusom Døden rørte
    Ham med sin kolde Haand?

Han ledte denne Mose
    I Graven, fra sin Port;
    Men blegned, som en Rose,
    Og fik kun Taarnet giort?
    Blev grumt af Døden revet,
    I hviden Pandser-Særk,
    Og lod os staae bedrøvet,
    Ved det begyndte Værk?

Farvel! Jeg bort mig vender,
    Fra denne Bygning kier.
    Een Hardenberg jeg kiender,
    Som ligned denne her;
    Et Omrids ud blev kastet,
    Som her, en Indgang rød
    Blev bygt, men Døden hasted -
    Og <I>Novalis</I> er død.

Farvel, du stille Have!
    Nu jeg dit Blik forstaaer.
    Farvel, I siunkne Grave!
    Fra svundne Manddoms Aar.
    Farvel, du blide Qvinde!
    Du Olding! Mark og Væng!
    Nu skal min Taare rinde,
    Paa Harpens rørte Streng.

<wrap><small>Det er bekiendt, at den alt for tidlig bortrevne Digter Novalis's rette Navn var Hardenberg. Overeensstemmelsen jeg fandt, mellem den ærværdige, halvfuldendte Ridder-Borg, opført i Danmark, af een af hans Stammefædre, og mellem hans ved Døden standsede Værk, Heinrich von Ofterdingen, gav Anledning til ovenstaaende Digt.</small></wrap>


I:oehlen1999062713
T:Faareveile Skov
F:Tykke, veldædige Bøge! Mosdækkede Stene!
N:Teksten følger <I>Poetiske Skrifter</I> (1805), I, side 355-57.

Tykke, veldædige Bøge! Mosdækkede Stene!
    Smilende Stund!
O hvor du favner mig kiøligt, med løvfulde Grene,
    Hellige Lund!

Her, under Stammen af dig, medens Fuglene tone
    Elskov og Spøg,
Sødt vil jeg hvile, her, under din hvælvede Krone,
    Knudrede Bøg!

Salige Tempel! Kun Fuglenes venlige Qvidder,
    Dæmpet og svag,
Lyde med Zefiren, mens i din Skygge jeg sidder,
    Blomstrende Dag!

Lessing! Din Natan skal hen mellem Bøgene træde,
    Ud fra min Bog;
Blid og ærværdig, som de, skal den Ædle mig glæde,
    Sindrig og klog.

Modige, herlige Kiæmpe! i Sværmen gigantisk,
    I Dæmringen klar,
Hvo har selv lært dig at giøre Forstanden romantisk?
    Svar mig, o svar!

Tier, hovmodige Bøge! Sæt, Blomster! en Dæmning,
    For Eders Krav;
I har ey tryllet mig ind i den salige Stemning.
    Lessing den gav!

Ham har jeg læst, og venligt nedsvømmede Taaren
    Under hans Sang.
Qvægsom og venlig, og dæmpet, som Skoven i Vaaren,
    Citharen klang.

Lad dig da stemme, min Luth! Medens Bladene gynge
    Blødt, som et Hav,
Vil jeg min Tak, min Beundring, min Kierlighed synge,
    Hen mod hans Grav.

Lessing! du stod som en Stierne bag Skyernes Vrimmel,
    Eensom i Gru;
Høit blandt de evige Lys, paa den evige Himmel,
    Funkler du nu!


I:oehlen1999062714
T:Gibs-Billedet
F:Men hvo er da den Mand, som staaer
N:Teksten følger <I>Poetiske Skrifter</I> (1805), I, side 358-60.

Men hvo er da den Mand, som staaer
    Paa Skabet her, i dette Kammer?
    Naar tændt af Poesiens Flammer
    Hid til mit Skriverbord jeg gaaer,
    Saa seer betydningsfuld til mig
    Den gule Buste, dækt med Støvet,
    Snart veltilfreds og snart bedrøvet,
    Alt som min Musa yttrer sig.

Den Gibs-Figur, som hisset staaer?
    Ja Himlen veed, hvem det kan være!
    Jeg troer de kalder ham Voltaire.
    Han solgtes os, for nogle Aar.
    Til Døren kom en tydsk Soldat;
    Man kiøber let hvad Armod byder;
    Her sattes han; fra den Tid bryder
    Man sig kun lidt om den Krabat.

Saa talde Husets Søn, og gik.
    Ha! skulde det i Sandhed være
    Den frosne Spottefugl Voltaire?
    Han skal ey møde meer mit Blik.
    Den tomme Siel! han skal herned,
    Som vilde Kunst og Fromhed døde,
    Og troede, fræk, paa alt at bøde,
    Med usle Stumper Vittighed.

Jeg Busten tog, dens Klang var hæs.
    Jeg tørte Støvet af, og Osen,
    For ret engang at see Franzosen,
    Ind i sit Abekatte-Fiæs.
    Jeg Busten frem for Dagen tog,
    Dens Aasyn jeg betragted nøye -
    Da trængte Taaren i mit Øye,
    Og Øyet brændte, Hiertet slog.

O Himmel, hvad er det jeg seer?
    Dig, Elskte! kunde jeg miskiende?
    O lad min Angerstaare brænde
    Fromt paa dit Billeds døde Leer.
    <I>Johannes Evald!</I> Det var dig?
    Som smilte, naar min Musa smilte,
    Som standsed mig naar Aanden hvilte,
    Som styrked og som hæved mig?

O staae bestandig hvor du stod,
    Og styrk din Ven, din yngre Broder.
    Vi fødtes af den samme Moder,
    Thi Dansk er Begges Digterblod.
    Naar Folket om sin unge Skiald
    En broget Blomster-Krone vikler,
    Af Roser, Lillier og Aurikler,
    Han en Cypres dig flette skal.


I:oehlen1999062715
T:Morgen-Vandring
F:Saa huldt til den hellige Bøgeskov
N:Teksten følger <I>Poetiske Skrifter</I> (1805), I, side 361-65.

Saa huldt til den hellige Bøgeskov
    Det vinkte mig,
O Jord! Hvor end aldrig den tunge Plov
    Havde furet dig.
De hulde Smaablomster saa venligt stod
    I dunkle Lye,
De smilte saa inderligt ved min Fod
    Mod Himlens Skye.

Til Skoven jeg giennem en Mark monne gaae,
    Da fik jeg see
En vældig Steenhob paa Marken staae.
    Mellem Høye tre;
Den stod saa ærværdig og saa blid;
    En aflang Ring.
Her holdtes der vist, i gammel Tid,
    Et Konge-Thing.

Paa den store Granit, som hisset staaer,
    Stol-Kongen sad,
Med Krone, Scepter, i Zobel og Maar,
    Saa faderglad;
Og hver en Kriger alvorlig treen,
    Fredsæl i Aand,
Og satte sig rolig paa sin Steen,
    Uden Sværd i Haand.

Paa Høyen, hisset, stod Kongens Gaard,
    Med stærken Muur;
Hist havde hans Dotter, den vene Maard!
    Sit Jomfrue-Buur;
Og paa den Tredie et Tempel stod,
    Berømt i Nord,
Der offredes rygende Oxeblod
    Til Asa-Thor.

O venlige Mark! O Lund saa prud!
    Græskiølne Væng!
Overalt havde Flora pyntet ud
    Sin Brudeseng.
Paa Marken kneiste de røde, blaae
    Kornblomster frem.
Jeg maatte standse, jeg maatte staae
    Og hilse dem.

Velkommen atter igien i Aar,
    Paa lunen Jord!
Hvor lifligt I op i den unge Vaar
    Blandt Kornet groer.
Som Stierner I blinke, blaat og rødt,
    Blandt gule Lyn.
O hvor fortryller mig barnligsødt
    Jert Sommersyn!

Ak Digter! du har kun lidt Forstand.
    Ak Herregud!
Du skulde kun see vor Ejermand,
    Hvor han seer ud.
Hvergang han seer os, han kalder os Tant,
    I Øiet en Torn!
Han kalder os Helvedes Klint, iblandt
    Det velsignede Korn.

Den største Naade, han viist os har,
    I dette Liv,
Er det, at han stundum af Lommen taer
    Sin Foldekniv,
Og skiær sig en Haandfuld, stor og tung,
    Under vranten Snak,
Og blander os i en Sælhunds-Pung,
    Blandt Røgtobak.

Han siger at, smøget paa den Maneer,
    Vi arme Skrog
Efter fattig Leilighed Verden teer
    Nogen Nytte dog,
Forresten vor Skiønhed, rød og blaae,
    Er hap som hip!
Alt Nyttigt bør giennem Munden gaae.
    Det er hans Princip!

I arme Stakler! Den arme Mand!
    De arme Mænd!
Som uden salige Glæder kan
    Gaae Livet hen,
Som ey begriber hvad Gud har giort,
    Som ene veed,
At Munden er den nærmeste Port
    Til Salighed.

Smaablomster! Ak som det Eder gaaer,
    Saa gaaer det mig.
En stakkels Poet, som en Kornblomst staaer,
    Og græmmer sig.
Det nærende Korn kun i Veien han er;
    Hvad retter han ud?
Han hæver sit barnlige Farveskier
    Kun fromt til Gud!

Kom Blomster! Vi høre tilsammen vi,
    Kom, vakkre Glut!
Og slyng dig med tryllende Sympathie,
    Om denne Luth.
Og bæv, som Zefir bevæged dit Blad,
    Ved Strengens Klang,
Saa synge vi Hver vor Skaber glad
    En Morgensang.


I:oehlen2002101224
T:Aften-Vandring
F:Luunt bæved Vinden i de grønne Straae
N:Teksten følger <I>Poetiske Skrifter</I> (1805), I, side 366-71.

Luunt bæved Vinden i de grønne Straae;
Den høye Hvælving, reen og himmelblaa,
Udstrakte sig med Aftenherlighed,
Mens langsomt Solen gik i Vesten ned,
Og kasted venlig, medens ned den gik,
Igiennem Skyen hen sit Purpurblik,
Og sendte sine Straaler, til Farvel,
Som Roser i den milde Sommerqvel.
Paa Himlen Maanen, som en Dødning stod,
Og suged Sundhed ind af Solens Blod.
Den kom til Live; alt som Phoebus sank,
Blev Luna mere frisk og mere blank.
Nu stod hun høit paa Hvælvingen og saae
De tvende Vandringsmænd paa Veien gaae.
En Skov os mødte, blid og velbekiendt;
Nu Veien giennem Markens Korn var endt,
Den skraaned, og en Huulvey os indbød
At vandre ned igiennem Skovens Skiød.
Fortrolig, i det dunkelgrønne Læe,
Sig hvælved lavt det tykke Bøgetræe,
Og Blomster voxte hyppigt, fiern og nær,
Og blandte sig med Solens Efterskier.
Men over os det dunkle Hyldeblad
Den kolde Maane skilte langsomt ad,
Og straaled underlig og elskovsfuld,
Paa det Smaragdne Teppes Flætteguld.
Den sendte, med sædvanlig Venlighed,
De lange Straaler giennem Skoven ned;
De lange Skygger tæt ved Siden stod,
Som sorte, hvide Spøgelser det lod.
Da svulmed hæftigt Philomeles Bryst,
Den hæved jublende sin Natte-Røst.
Fra alle Skovens Kanter svarte da
En vennesalig Vox-Harmonica,
Og tusind Kryb, som hist i Noahs Ark,
Bevæged froe sig under Træets Bark.
Da blev jeg pludselig ved Maanen, klar,
En purpurfarvet Valmue-Skare vaer;
Først kiendte jeg den ey, thi hvor jeg stod
Den forekom mig som en Plet af Blod,
Men da jeg tydelig den skued nok,
Var det en blid, uskyldig Blomsterflok.
Den vinkte mig saa venligt; og en Duft
Steeg langsomt i den kolde Aftenluft.
Jeg døsig blev. Det røde Purpurskier
Bad mig at synke ned og hvile der.
Da vendte jeg mig henrykt til min Ven;
Min Glæde vilde mødes glad igien,
Og Læben aabned til det Spørgsmaal sig:
Om Blomsterflokken trylled ham, som mig?
Om ey han vilde hvile Lidet her,
I Hvælvingen, paa dette Purpurskier?
Men hvor forundret blev jeg, da jeg saae
Den kolde Sveed paa blegen Pande staae.
Han skielved, og, med krampeagtigt Mod
Han trak mig vaklende paa snaren Fod.
Han saae sig ofte bleg og frygtsom om,
Om Ingen efter os i Hælen kom?
Og var ey rolig, uden Frygt, før vi
Stod atter hist paa Markens glatte Stie,
Som sig uskyldigt, under Himlens Blaa,
Til Hiemmet snoede, blandt de stille Straae.
Der stod han nu, og hæved ræd sin Røst,
Men først et langsomt Suk steeg af hans Bryst;
Et Blik til fierne Skov han kasted hen,
Og talde, mens han gik afsted igien:
I Skovens hule Vey, som hist sig snoer,
Er der begaaet mangt et rædsomt Mord.
En Søn og Fader vandred engang der,
Da Himlen stod i samme Aftenskier;
De kom i Trætte, (Grunden ey man veed)
Den gamle Gubbe kom i Hidsighed.
Han slog sin Søn; den voxne Ungersvend
Forbittret blev, og slog til ham igien;
Da blødte han, det gamle, svage Siv!
I Græsset ned han sank, og lod sit Liv.
Den Blomsterplet, hvorved du nylig stod,
Var fæle Blomster, det var Faderblod!
Fra den Tid, siger man, den unge Mand
Fortvivled, og gik plat fra sin Forstand.
Han svandt bag Skovens tykke, dunkle Lye;
Hvor af ham blev veed Ingen i vor Bye.
Men det er skeet for mange, mange Aar,
Og endnu siger man, at tit han staaer
I Skoven, under Nattergalens Sang,
Og truer Maanen med en blodig Stang,
Fordi den giennem Hyldebusken ned
Paa Purpur-Pletten seer med Venlighed. -
Saa talde han, og drog mig flux med Sky,
Fra Marken til det sikkre Nattelye.
Men underlige Drømme for mig stod,
Og Angest giæred idet rørte Blod.
Snart saae jeg Scylla og Charybdis staae,
Med sorte Fielde, høit, i Bølgen blaa,
Og hørte skingrende Sireners Sang,
Som blandte sig med Bølgens Tryllegang.
Snart saae jeg Circe kryste Blomstergift
I Bægret til Ulyß. Snart bleg og stivt
Jeg skued Finne-Koner i en Hal,
Som kogte Seid, ved høye Tordenskrald,
Og bar i gyldne Fad, med Smiil paa Kind,
Den lumske Ret for stærken Kriger ind.
I hver en Krog jeg saae en skummel Dverg;
Jeg saae Frue Venus i sit Venusbierg;
Jeg Eva saae i dunkle Sommerlæe,
At plukke Frugten af det lumske Træe;
Med Blinken Sølvet viste sig for mig,
For hvilket Judas solgte Gud og sig.
Kort al den Koglen, hvorved Livet døer,
Som skiuler sig bag lumske Blomsterslør,
Og frister vellystfuld og indbildt øm,
Den stod for mig, i denne fæle Drøm.
Jeg atter Maanen bleg i Drømme saae;
Den monne ned mod Retterstedet gaae,
Som uden Porten paa en Bakke stod,
Med hvide Hovedskaller om sin Fod.
Der den paa sorte Stang, til Skræk for mig,
Som et afhugget Hoved satte sig,
Og smilte hæsligt over Mark og Væng,
Ind til mig giennem Vinduet i min Seng.
Jeg skielved ved det stygge Koglerie,
Men vaagned ved en freidig Melodie
Af Lærker, som fra Kornets Bølger sprang,
Og sang i klare Luft en Morgensang.
Ved Solens kiekke Smiil forsvandt min Frygt;
Jeg reiste mig, og bad til Himlen trygt.
Men aldrig oftere jeg Veien gaaer,
Hvor Maanen, som en Hex, bag Træet staaer,
Hvor Giøgleskygger svæver om min Fod,
Og Døden rækker mig Papaver-Blod.


I:oehlen1999062716
T:Freidigt Sommer-Liv
F:Hvor deilig er Naturen, og hvor rolig!
N:Teksten følger <I>Poetiske Skrifter</I> (1805), I, side 372-76.

Hvor deilig er Naturen, og hvor rolig!
    Høit hvælver sig den grønne Blomster-Bolig,
    Svagt Sommerfuglen spæde Græs nedtynger,
    Og Bækken risler blaa, mens Fuglen synger.

Ned fra Olympen Flora venlig kommer.
    Mildt bølger i den unge, friske Sommer
    Gudindens blonde Lok, for Vinden svinge
    Sig tunge Ax, som gyldne Ørenringe.

Livstykket svulmer græsgrønt, for mit Øye,
    Omkring Gudindens trinde Lillie-Høye.
    I Maanskin Bølgerne sig langsomt velte,
    Og spinder hendes Liv et Sølver-Belte.

See muntre Satyr hist, med Bukkefødder,
    Hvor han bag Busken gaaer og knækker Nødder!
    See Faunerne! hvor de paa Høien dandse,
    Og binde Dyonysos Epheukrandse.<note>Nogle udgivere retter ,,Dyonysos'' til ,,Dionysos'', men ligesom ,,Frygga'' i <xref digt="oehlen2002101108">, l. 27. er det en gyldig, skønt sjælden, stavemåde.</note>

I Skoven, dybest inde, Pan jeg skuer.
    Han smiler; dog jeg for hans Aasyn gruer!
    Hiin unge Faun, som nylig her mon springe,
    Han lærer nu at spille paa Syringe.

O Piger! lader det et Varsel være.
    Lad Syrinx bittre Skiebne Eder lære:
    Ey at foragte Elskovs hulde Bønner,
    Og ey at spotte Skovens raske Sønner!

Hun flygted daarlig ud af Gudens Arme,
    Som brændte inderligt af Elskovsvarme.
    Da blev hun til et Siv, af Skum indsløret;
    Og Vinden klaged sørgeligt i Røret.

Og til en Fløite giorde Gudens Hænder
    Det arme Siv; endnu hans Hierte brænder,
    Naar han om Aftnen, under Egens Kroner,
    Aflokker Fløiten søde Veemodstoner.

Saaledes ogsaa Daphne maatte bøde,
    Kold for Apollons høye Morgenrøde.
    Nu maa hun lønne hver en Harpes Tone.
    Jeg haaber selv en Krands af hendes Krone!

Men stille! Artemis paa Høien løber.
    Hvor tryllerisk hun sig i Skyen svøber!
    Igiennem Skyens Rift og Skovens Bue
    Hun ryster vildt sin Fakkels blege Lue.

Alt Hekate hen over Engen træder,
    Og ind i Skumring sine Urter klæder;
    Til Duft hun Natfiolen sødt bevæger,
    Og lukker Jomfrurosens Purpurbæger.

Med langsom Gang, hen over Mark og Floder,
    Erindringens Gudinde, Musers Moder,
    Den stille Mnemosyna mig besøger
    Og læser høit for mig i gamle Bøger.

Hvor Natten hisset sortindsløret sidder!
    Og lytter taus til Nattergalens Qvidder;
    To Børn hun breder sine Vinger over,
    Eet lader som det sov, det Andet sover.

Det Første vaagner snart med Morgenrøden,
    Det Andet vaagner ey, thi det er Døden.
    Det Første rører venlig, som en Engel,
    Mit Øie med sin lange Valmuestængel.

Hvo kommer hist? I hulde Smaae med Vinger
    Af gienmemsigtigt Flor, siig hvad I bringer!
    Et Skuespil I op for mig vil føre?
    Jeg hører Eder med mit indre Øre.

I vakkre Glutter! Nogle staaer i Lue,
    For mine Blik, med Harnisk og med Bue;
    I Træet klattre Nogle, Nogle svømme
    I Bækken om, og raabe: Vi er Drømme!

Ifald du bare smukt vil ligge rolig,
    Da skal du blive snart med os fortrolig;
    Vor Leeg skal glæde dig, men dine Blikke
    Maa være lukt, og vaagne maa du ikke!

O søde Drøm! Jeg skuer grant, i Aanden,
    Den gamle Oldtid række Fremtid Haanden,
    Mat synker Døgnet ned, som vilde hindre,
    Og tætforenet seer jeg Begge tindre.

Hvad lysner hist i Østen? Ak hun stiger!
    Den rosenrødeste blandt alle Piger.
    Aurora! Hun forsvandt? En Yngling kommer!
    Hans Blik opliver flux den muntre Sommer.

Han griber i sin Harpes gyldne Strænge
    Og Dagen skylder ham ey Svaret længe,
    Det lyder høit fra Field, fra Biergets Gruber,
    Og skingrende fra tusind Fuglestruber.

Men ogsaa mig du skienkte Mund og Tunge,
    Føibos Apollon! for din Lov at siunge.
    Min Sang skal strømme ud fra Skovens Krone,
    Og lyde mod din gyldne Himmel-Throne.

Tak for din Gnist af Ild, af Morgenrøde!
    Det som du gav, det stræber dig imøde!
    For atter til sin Middelpunkt at ile,
    Naar du mig rammer med de gyldne Pile.


I:oehlen2002022402
T:Vennernes Ankomst
F:Søen strammer ud sit Klæde
N:Teksten følger <I>Poetiske Skrifter</I> (1805), I, side 377-80.

Søen strammer ud sit Klæde,
    Himlen farver Søen blaa;
    Klare, lyse Bølger smaae
    Ganske blye paa Landet træde;
    Breddens Blomstersiv de væde,
    Trække sig saa, uden Brag,
    Atter hen saa sølversmukke,
    I det stille Hav, og vugge
    Mod den klare Sommerdag.

Snekken hist paa Vandet flyder.
    Som en Svanes hvide Krop
    Puster stolten Seil sig op;
    Langsomt Kiølen Bølgen bryder.
    Hid den sig mod Landet skyder,
    Med det røde Purpur-Flag.
    Let en Flok Zefirer følger,
    Flaget mildt i Luften bølger,
    I den klare Sommerdag.

Skynder Eder, sagte Vinde!
    Skyder Snekken hurtig frem,
    Giennem Bølgen til sit Hiem,
    At jeg ved mit Bryst kan finde
    Snart min Ven og min Veninde.
    Vind! hvi est du dog saa svag?
    Seer du ey, hvor de med Glæde
    Vinke med det hvide Klæde,
    I den klare Sommerdag?

Ak! hvi kan jeg dog ey svømme
    Flux, med Støvler og med Frak,
    Mod den altfor sene Smak,
    Giennem de chrystalne Strømme?
    Hulde Venskab! du kan dømme,
    Hvor det er en ængstlig Sag,
    Længe hist at see de Kiere,
    Og ey nær hos dem at være,
    I den klare Sommerdag.

See, nu vende de tilbage!
    Nys de var paa Landet fast.
    End de giøre maa et Kast,
    For Zefiren at bedrage.
    Ingen Dag er uden Plage!
    Det er en for afgiort Sag.
    Plage! siig, hvor kan du nænne
    Selv at plage mig i denne
    Himmelklare Sommerdag?

Tys! Zefirens røde Kinder
    Svulmer op med mere Magt.
    Neppe har jeg Ordet sagt,
    Før min Ret til Klage svinder.
    Nu kan Snekken uden Hinder
    Nærme sig med dæmpet Brag.
    Snart jeg dem i Favn kan ile,
    Da vil først min Glæde smile,
    Som den klare Sommerdag.

Vivat! Ud paa Land de stige.
    Nu velkommen da igien
    Kiere, længstforønskte Ven!
    Længstforønskte, kiere Pige!
    Nu kan jeg med Sandhed sige,
    Trykt i Venskabs Favnetag:
    Fast er Glæden i sit Sæde!
    Thi foruden Venskabs Glæde
    Hvad er selv den bedste Dag?


I:oehlen2002101225
T:Sam-Liv
F:Naar i Naturens muntre Favn
N:Teksten følger <I>Poetiske Skrifter</I> (1805), I, side 381-85.

Naar i Naturens muntre Favn
    Den fulde Siel har længe hvilet,
    Da mærker den tilsidst et Savn,
    Skiønt den af Alt er giennemsmilet,
    Som Robinson midt i sit Rige,
    Som Adam i sit Paradis.
    En sindrig Ven! En yndig Pige!
    Hvad kan erstatte det Forlis?

Du veedst det, hellige Natur!
    At kold min Barm sig ey tilslutter.
    Forhadt er mig den skumle Muur,
    Naar Flora pynter sine Glutter.
    Naar Solen paa de grønne Høye
    Nedblinker sine milde Lyn,
    Da funkler Taaren i mit Øye,
    Og Gud jeg takker for mit Syn.

Og naar i Duggens klare Slør
    Jeg seer de voxne Børn sig flore,
    Naar huldt de modnes, som sig bør,
    Naar af de Smaae der bliver Store;
    Naar Knoppen i sin Ungdomsrødme
    Udsvulmer til en Æther-Frugt,
    Da nyder jeg den hele Sødme,
    Og takker Himlen for min Lugt.

Og naar paa grønnen Silkejord,
    I dunkle Lund, i lyse Dale,
    Midt i den rige Blomsterflor,
    Jeg hører tusind Nattergale,
    Og naar blandt Kornets røde, blaae
    Gudinder jeg kan Lærker høre,
    Da mens de sødt i Luften slaae
    Jeg takker Himlen for mit Øre.

Men meer end i Naturens Pragt
    Sin Almagt skrev den Evighøye,
    Han præged den med større Magt,
    I Sielen, giennem Mandens Øye,
    Og mere skiøn end Rosen rød,
    Hvis hulde Straaler snart forsvinde,
    En Blomst fremvoxte, da han bød
    At blomstre frem den hulde Qvinde.

Derfor er i min Phantasie
    En Egn, hvor Adams Børn ey vanker,
    Et frostigt Landskabs-Malerie,
    Et Digt, ideeløst, uden Tanker.
    Først tryller vel den tause Lyst,
    Men Tomhed bliver snart det Hele,
    Naar intet varmt, beslægtet Bryst
    Kan Øyeblikkets Glæde dele.

Som naar en Salis laer os gaae
    Igiennem lutter smukke Egne,
    Som Mathisson, der peger paa
    Hver livløs Gienstand allevegne.
    Kold bliver dog den hele Sang,
    Skiønt fuld af Field og Morgenrøder,
    Fordi ey, paa den hele Gang,
    Os et besielet Væsen møder.

I saa Fald sagtens en Poet
    Det bedre har end mange Flere,
    Alt hvad hans Musa glad har seet,
    Det kan hun personificere.
    Saaledes i en salig Stund,
    Hist, hvor den gamle Bøg udluder,
    Mig viste nys den danske Lund
    En Flok af lutter græske Guder.

Men Mennesket er ikke blot
    Poet, men Menneske, desværre!
    Hvad Poesie nys giorde godt,
    Giør paafulgt Prosa endnu værre.
    Den kommer med desmere Last,
    Og truer tit med Hiertebristen,
    Fordi den sætter en Contrast,
    Der kiendes ey af Prosaisten.

Derfor paa dette svage Siv
    Maae Taaren strax i Øiet træde,
    Naar i det virkelige Liv
    Der møder ham engang en Glæde;
    Han kan det ey forstaae? Han troer
    At Phantasien atter brænder,
    Vandt til at Lykken, her paa Jord,
    Ham altid gierne Ryggen vender.

Tak derfor, Venner! at I kom,
    Nu skal I hver en Sorg fortrænge.
    Nu vender Glæden atter om,
    Og stemmer Harpens matte Strænge.
    Nu er ey Tanken indelukt,
    I Eensomhedens tause Fængsel,
    I Toner flagrer den saa smukt,
    Og dræbt er al den syge Længsel.

Hvor herligt i Løvhytten her
    En landlig Nadver karsk at nyde,
    Mens froe i Aftenrødens Skier
    Sig alle Havens Urter fryde,
    Mens blide Zefir let og stil
    Sig ind i Æbletræet lister,
    Og vinker til et Taffelspil,
    En fiedret Skare Hoboister.

See! hvor i Aftensolens Guld
    Den røde Viin i Glasset straaler,
    Mens Bachus flagrer elskovsfuld,
    Om sine maibekrandste Skaaler.
    Drik, raaber han, en Skaal og klink!
    Lad Druen Eders Fryd forsøde.
    O Venner, følger Gudens Vink:
    Hil dig du skiønne Aftenrøde!


I:oehlen1999062717
T:Aften-Sang
F:Hvor sødt i Sommer-Aftenstunden
N:Teksten følger <I>Poetiske Skrifter</I> (1805), I, side 386-88.

Hvor sødt i Sommer-Aftenstunden,
    Naar Solen mat til Hvile gaaer,
    Naar medens dybt i Bøgelunden<note>Senere udgivere retter gerne ,,Naar'' til ,,Og''.</note>
    De fromme Nattergale slaaer,
    At høre Harpens dumpe Klang,
    Ved en livsalig Aften-Sang.

O grib nu i de stemte Strænge!
    Bryd, fromme Siel! din snevre Muur.
    Indspær dog Fuglen ey saa længe,
    I det beklemte Fangebuur!
    Lad den i Aftenrødens Guld,
    Mod Himlen flagre andagtsfuld.

Thi hvergang hisset Aftenrøden
    Nedsvinder under Skovens Krands,
    Da minder den vor Siel om Døden,
    Og Evighedens skiønne Glands.
    Svulm da, min Aand! mod Himlen her,
    Som Bølgen mod sit Rosen-Skier.

Grib sødt i Harpen, fromme Pige!
    Høit bæve lad dens rene Klang.
    Og syng, mens disse Straaler vige,
    Den sidste, store Aften-Sang,
    Som rørt vi sang for mangen Ven,
    Som siunges skal for os igien:

Hvo veed hvor nær mig er min Ende?
    See! Tiden meget hurtig gaaer.
    Hvor let og snart kan det sig hænde,
    At jeg herfra at vandre faaer.
    O Gud! giør da, for Christi Blod,
    Min sidste Afskeds-Time god!

Ja dette Purpur, denne Lue,
    Ja denne Kierlighedens Glød,
    Som blusser dybt i Vestens Bue,
    Som minder Støvet om sin Død,
    Og Sielen om sin Evighed,
    Det er dit Blod, din Kierlighed!

O bad mig da i dine Flammer!
    Nedgangne Sol! husval min Barm
    Og tryk, til Dødens Lee mig rammer,
    Mig venligt i din varme Arm!
    Og i min Afskeds-Time god
    Bestraal mig med dit Purpur-Blod!


I:oehlen1999062718
T:Toget til Thorsing
F:Syng om det hellige Tog, Gudinde!
N:Teksten følger <I>Poetiske Skrifter</I> (1805), I, side 389-408.

Syng om det hellige Tog, Gudinde! den festlige Lystfart,
Til den tidlige Frugt, de saftigsvulmende Jordbær,
Som, baaret frem i det gyldne Fad, med Sukker beblandet,
Og med den fedeste Melk begydt, husvaled de glade
Rudkiøbings Mænd, og den fremmede Skiald, da sortbarmede Snekke
Bragte dem trygt i sit Skiød, over Havet, til blomstrende Thorsing.

Hvilken Dødelig Aarsag var til den venlige Høitid?
Erikiden paa Thorsing. Fra Vemmenæs ned over Havet
Sendte til Langeland han en Herold, til Rudkiøbings Helte.
Og Herolden besteg sit Skib, den vældige Roerknægt
Greb omkring Aarerne fast, med Brag det sydende Havskum
Bort han slog; som en Aal smutted hen under skummende Bølger
Kiølen; mod Langelands Strand den stod. Da udsprang Herolden
Flux paa Land; med sin Stav af Palmer indflættet og gylden,
Traadde han talende saa, i den talrige Folkeforsamling.

Du Adrasteias Yndling! Asklepios Søn! Og I vakkre
Sønner af Poseidaon! fornemmer mit venlige Budskab:
Erikiden paa Vemmenæs, Hersker af hundrede Snekker,
Byder Eder til Giest, og besværger Jer, samtlig tilhobe,
Hurtig at heise det purpurne Flag, og at pløye den stille
Bølges krusede Ryg, og at gieste det blomstrende Thorsing;
Der har han midt i sin Hal beredt Jer et qvægende Maaltid.
Slige var Talerens Ord; men beskeden han bøied sin gyldne
Hermesstav. Da smilte de samlede Skarer paa Torvet
Venligt til Fredens Bud, den hellige Søn af Hermaias.
Men Adrasteias Præst, den sindrige Vestengaardide,
Klædt i det sørgende Flor, ak! hans Hustrue var nylig til Orkos
Hentet i Charons Baad, over Styx sortbølgende Vande.
Bleg nu sad hun og taus i Aides grusomme Bolig.
Men den herlige Dommer neddæmped sin Sorg; thi Kronion
Satte ham over et Folk, med Retfærdigheds hellige Vægtskaal,
Derfor tvang han sin Sorg, som en Mand, thi det viseste Øye
Blindes af Taarenes Slør, og Besindighed dræbes af Smerte.
Langsomt traadde han frem, og brød ud i forstandige Tale:

Hil dig Herold! Du Zeus Kronions og Menneskets Budskab!
Kierkomment er mig dit Ord, thi min Siel kræver Venskab og Omgang.
Nylig har Atropos grum afskaaret den skiønneste Traad, som
Sødt til Livet mig bandt. Den forstandige, blomstrende Hustrue
Pryder ey længer min Hal og forskiønner det natlige Leye.
Derfor blandt Venner jeg nu maa søge min Trøst, og et Gienskin
Af den Glæde, som svandt ved den sorte Bestemmelses Villie.
Saa han taled; men vendte sig flux; thi af brændende Taarer
Flød en velgiørende Strøm ved den kierlige Hustrues Erindring.
Men Ørstaiden, Asklepios Søn, som Nestor ærværdig,
Han, som med sindrig velgiørende Kunst af Markernes Urter
Laved den kraftigste Hielp mod Saar og fordærvende Sygdom;
Selv i Raadet han sad; thi mildt fra de venlige Læber
Strømmede Visdommens Ord, og den kloge, besindige Tale
Mildned de vredeste Sind, forhindred usalige Tvedragt,
Stifted Venskab og Lyst til Forlig og Enighed, rundtom;
Han, mod Dommeren vendt, brød flux med bevingede Røst ud:

Adrasteias Søn! Du Forstandige! Dæmp dine Taarer.
Guderne veed jo dog bedst hvad der tiener Prometheus Afkom,
Skiønt, opirret ved ham, vel tit den Olympiske Fader
Sender ydmygende Sorg til hans Æt, og tugtende Smerter.
Voxer ey Glæden selv, som en Blomst, blandt Kummerens Tidsler?
Pluk den da hvor du kan! men lad hver en Erindring om Smerten
Flye, som en ængstlig Drøm, hist giemmem Indbildningens Horn-Port.
Slige var Talerens Ord. Da forklarte sig Dommerens Aasyn,
Som naar en dæmrende Skye forlader den natlige Maane,
Og han giensvarede hiin, og brød flux med bevingede Røst ud:
Følger da du os paa Toget, Asklepios Søn, Ørstaide?
Men den sindrige Mand stod længe taus; thi hans Hierte
Overveied med Flid: om han ey skulde Tilbudet afslaae.
Nidkier for sin Pligt, da det altid var voveligt flux at
Drage fra Huus og fra Hiem, hvorhen saa utallige Syge
Tog deres Tilflugt i Nød; eller om han med faderlig Tillid
Skulde Pligten betroe sin Søn, for at prøve hans Klogskab,
Og for ey ved sit Ney at forstyrre Forsamlingens Glæde?
Dette tyktes tilsidst den Tvivlende dog som det Bedste;
Hævede derfor sit Blik og brød flux med bevingede Røst ud:
Vel da! jeg følger. - Men brat den behændige Skipper fra Jorden
Løfted med senestærk Arm sin Mast, som paa Norriges Fielde
Nylig stod som en Gran, og befæsted den hurtig mod Bunden
Fast, i sin skvulpende Baad, mens i Seilet den spøgende Vestvind
Sprætted med klapprende Dask og forhindred ham Masten at reise.
Stærk dog seired hans Arm; nu stod den og trodsede Himlen.
Dernæst det vældige Roer blev udhængt over sin rustne
Jernkrog. (Skyllende Vand havde Malmet berøvet sin Blankhed.)
Stærken Roerpind fast nu stak han; men øverst i Masten
Heised han purpurne Flag; saa var Alting klart inden Borde.

Men Poseidaons Sønner besteg med den herlige Dommer
Skibet, og med Asklepios hellige Præst Ørstaiden.
Og med hans Søn, og den fremmede Skiald, som i Sommerbesøg var
Kommen fra Axelstad, (om hans Skulder hang gyldne Barbiton)
Dernæst qvægende Viin, fra Europas sydlige Lande,
Fyldtes paa renlige Kar og blev stillet i Skibet som Ballast.

Men for sin Vogn Demeter befæsted det glubende Forspand
Af sine spraglede Drager, med uhyre Flaggermuus-Vinger;
Bugen svulmede guul af Gift, men Ryggen var knudret,
Spættet med grønt, og med rødt, og med sortindfurede Strimer.
Hvæsende skiød de sig frem. Men høit paa sin gyldene Karm sad
Den guldhaarfagre Møe, med en bugnende, gyngende Korneeg
Fast i sin snehvide Arm, og en blinkende Segl, af syvfold
Hærdet Staal, hun holdt i sin Haand; men i Haaret var flættet
Blomster og Urter og Ax; som en Vind over Mark over Engbund
Foer hun mod Aiolos Hiem, den himmelblaaøyede Guddom!<note>mod] med</note>
Standsed sin gyldne Karm, og brød flux med bevingede Røst ud:
Aiolos! Gudernes Fader og Menneskeslægternes Konge
Gav dig at mildne Bølgen, at svulme den høit med din Stormvind!
Mænd, som mit Hierte har kier, beseile de baltiske Bølger.
Langsomt fra Rudkiøbing Snekken gaaer, mod det blomstrende Thorsing.
Men den trodsige Vind leder Kiølen Sydvest imod Strynøe.
Byd da din Zefyros blidt at henblæse Seglet mod Thorsing<note>,,Seglet'' kan være en fejl for ,,Seilet'', men andetsteds i <I>Poetiske Skrifter</I> (i <I>Vaulundurs Saga</I>) støder man på ordet ,,hidseglet'', altså sejlet hid; der er rimeligvis tale om en alternativ stavemåde snarere end en trykfejl; ellers er det nærliggende at tænke sig at sætteren her har haft ,,det blinkende Segl'' fra nogle linjer oppe i baghovedet og uvilkårligt læst et g ind her.</note>
Snorret did, hvor jeg kierlig, i solbare Foraar, af Jorden
Ud har klækket med Flid de tidlige, liflige Frugter,
Som nu de Langelands Mænd venter hist i Hallen paa Thorsing.
Saa var Gudindens Ord. Men høit fra sin takkede Biergaas
Lød, som en Sommervind, hans Røst, den vældige Stormgud:
Demetra! velkommen hid. Hav Tak fordi du saa lifligt
Stundum besøger mit nøgne Field, med dit blomstrende Følge.
Ofte du qvæget mig har, naar vildt giennem Luften jeg henreed,
Standsed du tit min Storm i en Laurbærlund, og formilded
Med din Ambrosiaduft dens Harm, og krydred dens Aande.
Saa var hans Ord. Men med vældig Haand, af Sener indflettet,
Greb han usynlige Snor - og standsed den barske Sydvest-Vind!
Men af den hvælvede Hal slap han Zefyros løs fra Bierget;
Fulgt af tusind Favoner, i svingende Zirkler og Buer,
Fløy som en Sommerfugl han paa de guldsprængtpurpurne Vinger
Giennem den himmelblaa Luft. Men Gudinden, den hulde Demeter,
Foer paa sin gyldne Karm, som et Stierneskud, op til Olympen.

Disimellem paa Skibet de seilende Mænd ved forstandig
Samtal qvæged det mumtre Sind. Men den vældige Gubbe
Nileus, den graa Hansaide, med Ungdoms Kraft, skiønt den hurtig-
Rullende Tid havde bleget hans Lok og forsølvet hans Guldhaar,
Sad ved det knagende Roer, med sit Øie paa Seilene henvendt;
Thi hans fyrige Ungdoms Liv var offret Poseidon.
Smilende nu han sad, og spilled den vrede Sydvestvind
Mangt et Puds. Men med eet steeg han op fra gyldene Bagstavn,
Vinkte med stærken Haand og brød flux med bevingede Røst ud:

Nu, ved Styx! kan det ey vare længe, før hist vi paa Thorsing
Lander, o Venner! thi ey man kan ønske sig skiønnere Medbør,
End den Medbør vi har. Bringer flux fra hvælvede Skibsrum
Viinkrukker hid! at vi froe kan offre de venlige Guder,<note>Guder,] Guder.</note>
Og selv qvæge vor Aand ved den himmelsk-ambrosiske Nektar.
Saadan talede du, o Nileus, hellige Styrke!
Men fra Rummet blev bragt, i velforvarede Krukker,
Proppet med smidige Kork og beseglet med klæbende Harpix,
Funklende Viin; og en Purpur-Strøm i de skummende Bølger
Ud blev gydt, til Tak, for den venlige Vind over Havet.
Dernæst qvæged de herlige Mænd sig ved Druernes Nektar.
Men den besielede Sanger tog frem sit gyldne Barbiton,
Stemte dets Streng til Klang, og brød flux med bevingede Røst ud.
Først han spøgende qvad om den blussende Gud Dionysos,
Som, for en Kongesøn holdt, de barbariske, røvende Søemænd
Tog, og fængsled med Baand og henslængte paa gyngende Skibsdæk,
Haabende snart ham løskiøbt at faae for en klækkelig Guldsum.
Men af den smilende Gud faldt snart afmægtige Lænker.
End dog de kiendte ham ey, revet hen af besynderlig Blindhed.
See! da giød sig en duftende Strøm af Viin over Skibet;
Langs ad de sneehvide Seil sig henstrakte med flettede Ranker,
Som til en solbar Væg, en druetung, bugnende Viinstok;
Og om den kneisende Mast, over Vimpelen, vandt sig en dunkel
Epheuranke til Himlen; om Aarerne vikled som Tang sig
Vindrueløv, til Skræk for den undrende, studsende Skibsflok.
Men med et græsseligt Blik stod paa kneisende Fordæk en Løve,
Guul som en Brand, men rød som Blod, i det gnistrende Øi'npar,
Rystende vredt sin Man, og slog sig med viftende Hale,
Som med en knudret Tamp, i Siderne, ret for at ægge
Sig til Myrden og Drab. Da blegned Forbryderne; Rædsel
Giennemfoer deres Siel; fra Dækket i sydende Havskum
Styrted de hylende ned; men flux tryllet om til Delphiner
Stumt nu, med krummende Ryg, bevidne de Viingudens Almagt. -
Denæst da Druernes Magt havde muntret de jublende Siele,
Da der blev Larm og Spøg og Tummult og knapt inden Borde,
Sang han i Skierts, for snildt at betyde Poseidons Sønner
Digterens Hellighed, og den Straf, som de evige Guder
Sender hver dødelig Mand, der fornærmer den hellige Sanger,
Flux om Arion en Qvad, den herlige Skiald fra Methymna;
Hvordan han drog fra Corinths den vældige Drot Periander,
Ned til Italien og til Sikulerlandet, for der at
Fryde det undrende Folk med sin Røst og sin klingende Lyra.
Dernæst, rundt vandret om og forfulgt kun af Tak og Beundring,
Hiem han drog med en samlet Skat; (thi Oldtidens Slægter
Elsked hver ypperlig Skiald og belønned ham gavmildt og gierne.)
Men da nu bort fra Tarent han foer med et Skib til Corinthos,
See! da fristedes flux Barbarernes Hierter af Guldtørst
Og de forened sig grumt, for den hellige Sanger at styrte
Ned i det sydende Hav, under Bølgen, fra gyngende Skibsdæk.
Men Arion, saasnart han fornam den grumme Beslutning,
Tilbød dem villig sin Skat; thi Apollons elskede Søn ey
Fængsles af Guldets Baand, han foragter den plutiske Vælde.
Men Barbarernes Hierter rørtes ey; de befrygted
At han i Tiden engang skulde røbe den skiendige Gierning;
Gave ham derfor det Valg, enten selv sig at myrde, for hist at
Jordes paa Land, eller flux at styrte sig ned under Bølgen.
Da nu bleg i sin trængende Nød den hellige Sanger
Stod, som en Steenbuk staaer, forfulgt paa den øverste Fieldtind,
Raadvild, om vente den skal det dræbende Skud, eller styrte
Sig med fortvivlet Fart over Afgrunden hen mod en Udkant?
Saadan Sangeren her overveied med Flid i sit Hierte:
Om han med egen Haand skulde støde det blinkende Mordstaal
Ind i sin Barm, eller kiek, ved et Spring fra snablede Forstavn,
Overlade sit Liv i Ombelterens Magt Poseidon.
Dette tyktes tilsidst den Tvivlende dog som det Bedste,
Hævede derfor sit Blik, og brød flux med bevingede Røst ud:
Nu velan da, Barbarer! Forhærdede! Vil dog Kronion
Straffe Jer vist, som sig bør, og hævne den Medfart I viser
Her en uskyldig Mand. Men da grumt I giver det Valg mig
Enten i Havet at døe, eller døe for det blinkende Mordstaal -
Vælger jeg hiint. Men først dog lad mig fra hvælvede Bagstavn
Synge min Svanesang, at min Siel maa inderligt styrkes
Eengang endnu af den himmelske Lyd, før jeg slynges til Orkos.
Slige var Talerens Ord. Da tillod de den hellige Sanger
Eengang endnu at hæve sin Røst; men grumt deres Øren
Stopped de til med Vox, for ey at bevæges ved Sangen.
Koldt forstokket de stod, utaalmodigt og vented kun Enden.
Men ved den smeltende Lyras Klang de skummende Bølger
Standsed det trodsige Brag, og den vilde Sydostvind standsed,
Og giennem Bølgerne skiød sig en Flok af Tritoner og smekkre
Hamadryader, og selve den sølverbeføddede Thetis
Hævede fiernt mellem Blomster-Siv sin slørede Tinding;
Alle forundret og froe ved den himmelskmelodiske Lyra.
Selve den dybthenflagrende Maage, som svæver ad Havets
Ryg, for at fange sig smaae Insekter og Fisk til sin Føde,
Standsed og lytted og svang sig fra Dybet til kneisende Vimpel,
Satte sig der med Lyst og fornam de smeltende Toner.
Men ubevægelig stod den forhærdede Flok. Da nedsprang
Smilende Sangeren kiek i sin Pragt med sit gyldne Barbiton
Høit i Haand mod Olympen rakt. Og fra kiølige Havbund
Skiød en Delphin sig flux, og frelste den hellige Sanger;
Greb ham med smidige Stiert om sin Krop og satte ham stolt saa
Høit paa sin Ryg og bar ham til Land, over rullende Bølger.
Ængstligt Røverne Flugten tog; men Euros og Notos
Galende fnøs, og foer hen, og bestormed med fraadende Vandskum
Dækket brat, og nedsplintred i Qvag den tumlende Skibsmast,
Vristed saa Roret forbittret fra sprukne Kiøl; men i Luften
Trevled de flagrende Seil med forfærdelig Latter, og snurred
Vraget i mudrede Grund, og adsplitted hver Planke paa Dybet.
Greb saa med stormstærk Haand om forhærdede Nakke hver ængstlig
Røver, og dukked ham tre Gange dybt, hvor Haved var dybest,
Kasted ham halvdød saa til sin Straf paa Chorinthiske Strandbred.

Saaledes sang for Rudkiøbings Mænd den fremmede Sanger.
Ogsaa qvad han om Jason, der foer med de herlige Helte
Efter det gyldne Skind til Cholchis, som her, Argonauter
Liig, de nordiske Mænd, efter purpurne Jordbær paa Thorsing.
Alle med Bifald belønned hans Qvad. Men flux fra sin Roerbænk
Skipperen foer, og greb den vægtige Stang, som ved Siden
Laae, paa dens Ende med Søm var fæstet en drabelig Jern-Krog;<note>Søm] Søm,</note>
Løb saa i snablede Forstavn hen og stødte den voldsomt,
Tørnende fast, blandt de spraglede Steen; thi brat under Thorsings
Blomster-Strandbred Skibet nu løb med den herlige Havbugt.
Men Erikiden paa Stranden stod, og med hiertelig Glæde
Modtog han Rudkiøbings Mænd og de Fremmede, førte dem langsomt
Ind i sin Marmor-Borg, giennem hvælvede Porte, hvor Døren,
Ibenholdtsort, med Elfenbeen indlagt, lettelig svæved
Paa sine Hængsler af Sølv. Men inderst i venlige Borg-Hal,
Høy og hvælvet og stor, stod beredt det qvægende Maaltid.
Og de ambrosiske Jordbær, i aflange, gyldene Skaaler,
Smilte med Purpur-Smiil, til Lyst for den samlede Skare.
Og deres Hænder de løfted mod herligtillavede Maaltid,
Men da til Maden og Drikken var stilt den higende Længsel,
Da forlysted de sig ved Samtaler mellem hverandre,
Indtil den rødmende Sol sank ned under dæmrende Skove.


I:oehlen1999062719
T:Hiemfarten
F:Luna! kierlige Møe! Elskovssyg-sødtblegnende Jomfrue, du!
N:Teksten følger <I>Poetiske Skrifter</I> (1805), I, side 409-11.

<metrik>- _u - u u - - u u - - u u - u u</metrik>

Luna! kierlige Møe! Elskovssyg-sødtblegnende Jomfrue, du!
Har du Foibos den stærkblussende Helt afløst paa Himmelen?
Seer du høit fra din Skye ned paa vor Søe, for i din Midnatstund
Huldt at vise vort Skib snorrette Vey, henad din straalende
Sølvbroe, grundet af Vand, kruset af Vind, dækket af Himmelglands?
O hvor bleg paa det blegtsvulmende Seil skuer du veemodsfuld!
Vender venlig de matfunklende Horn ned imod Urterne
Hist, paa Langelands Bred, hyllet i Natskumring og Sommerduft.
Sælsomt afstikker her jordiske Blus rødt og fast legemligt,
Mod din ætherne Glands, salige natvandrende Pillegrim!
Thi den grusomme Mand hidlokker her med sine Natteblus
Den uskyldige Fisk op fra sit Dyb, til sin Fordærvelse.
Skummelt luer, som Blod, dybt imod Land, fristende Lygtemænd,
Mens du salig og frie smiler din maisværmende Kierlighed!
Lokker smægtende Møe ud til den sødtqviddrende Bøgelund,
Hvor chrystalklare Bæk, kiølig og mild, den utaalmodige
Beiler lokker, at see, som i et Speil, Luna din Venlighed!
Men hvad smelter saa huldt, yndigt med Sang-Chor, i dit Ætherlys?
Skynd dig! Skynd dig, o svagtblæsende Vind! Skynd dig og bring os did,
Til letglidende Baad, opfyldt kun af syngende Pigeflok,
Krandst med May, plukket hist, paa den af Smaa-Vover ombølgede
Øe, hvor bøgende Køer nylig har ydt qvægende Sundheds-Saft.
Seer du Karret, med Korn-Blomster omhængt? Skynd dig og bring os did!
At med Pigernes natjublende Chor fro vi kan følges til
Nære, dæmrende Strand, giennem det lyskrusede Bølgeskiær.


I:oehlen1999062720
T:Katastrophe
F:Saaledes nu i vexlet Sommerlyst
N:Teksten følger <I>Poetiske Skrifter</I> (1805), I, side 412-18.

Saaledes nu i vexlet Sommerlyst
    Den hulde Egn fast i sit Skiød mig favned.
    Med Venskab og Naturen ved mit Bryst
    I glade Øieblik jeg Intet savned.
    Vel mangled nogle Kiere! Men min Trøst
    Var den, at ingen Frastand slukker Navnet,
    Som sanddrue Ømhed skrev i kierlig Barm;
    At snart de hviled atter i min Arm.

Nu vilde vi forlade dette Sted,
    Det kiere Langeland! med sine Skove;
    Hvor Venskab overalt og Giestfriehed
    Modtog os venligt fra den salte Vove;
    Hvor Oxen trækker stærk, med sene Fied,
    Igiennem feden Jord de dybe Plove;
    Hvor Haren og Kaninen hyppigt leger
    I maaneklare Nat om Skovens Eger.

Den skiønne Øe! der som en smekker Green,
    Brudt af den store, danske Rosenhække,
    I Vandet ligger fastnet ved en Steen,
    Mens idel Knopper Løvet rundt bedække.
    I friske Bølge, altid klar og reen,
    Kan Intet Blomsterkraftens Yttring svække,
    Og tusind Vinger did sig froe bevæge,
    For sig i søden Duft at vederqvæge.

Til Østen stod nu Vandringsmandens Hu,
    Til Østen hen, til Landet over Søen,
    Hvor skiøn jomfruelig i stille Blu,
    Naar først vi flux var rullet over Øen,
    I sortblaa Silke svøbt, som Bølgen nu,
    Stod Øiets Glæde, Danmarks Stolthed: <I>Møen!</I>
    Som blotter stolt, til glade Søemands Lyst,
    Sit høye, fulde, kridnehvide Bryst.

Alt Vognen forspændt stod for os at drage
    Hen til den østlige, tangklædte Strand.
    Da kom det Sørgebud: Om tvende Dage
    Din Ven forlade maa sit Fædreland.
    Hvis uden hans Farvel du ey vil klage,
    Da iil, da stræb, da skynd dig strax paa Stand,<note>Stand] Strand</note>
    Da kan det lykkes dig ham end at favne,
    Før du ham skal - maaskee for evig - savne!

Og knap var Brevet læst, før til de Kiere
    Der flux blev sagt et smerteligt Farvel.
    Unødig vilde Bølgen bort os bære.
    Den skiønne Thorsings Øe blev sagt Farvel.
    Og over Sundet, giennem Fyen, til Ære
    For Venskab, fløi vi hen i klaren Qvel.
    Og Hornet lød i Nyborgs stille Gade,
    Før Solen siunken var bag Havets Flade.

Da kunde vi ey længer hurtigt ile,
    Thi der var ingen Vey og ingen Jord.
    Vemodig saa vi hisset Sielland smile,
    Ey mindste Vindpust kruste breden Fiord.
    Vi maatte hvile der. O hvilken Hvile!
    Da hørte dunkle Nat vort Kummers Ord:
    Hvad hialp os nu den snelle Flugt paa Land?
    Barbariske Neptunus! Grumme Strand!

Og aarle var det ligenær. Med Kummer
    Besteeg vi Dækket paa den stille Smak.
    De trætte Bølger dyssedes i Slummer,
    Den hele Søe var speileklar og flak.
    Hør! Klokken hist alt Ti fra Taarnet brummer!
    Og Søen fures kun hvor Kiølen stak!
    Nu staaer den plat, den sig ey meer bevæger,
    I slappe Seil kun Sommerfuglen leger!

I tretten Timer nødtes vi at flakke,
    Paa den phlegmatisk-lumre, døde Søe.
    Hist saae vi Siellands grønne Blomsterbakke.
    Den smilte til os, som en elsket Møe.
    Men kold og livløs stod den træge Smakke.
    Vor Fod betraadde først den kiere Øe
    Da Dag var endt. Den Dag der var den sidste,
    Som skulde Vennen af vor Arm udvriste.

Det Midnat var; den blanke Stierneskare
    Fra Himlen smilte from Vemodighed.
    Den hele Nat vi rask afsted vil fare!
    Imorgen først han gaaer til Skibet ned.
    See Nattens Stierner! hvor de blinke klare.
    De spaaer os Lykke. Veien glat og bred
    Vil ey, som Havet, grum vor Fart forhindre.
    Afsted! mens disse blanke Stierner tindre.

Da Morfeus kom, den blege Dødens Broder,
    Og løste grumt Neptunus af; han gik
    Fra Nattens Favn, den sørgelige Moder,
    Og rørte med sin Stængel ved vort Blik.
    Da sortned uformærkt de lyse Kloder
    For Øiet, hvorved Sielen Styrke fik.
    Den frie Siel i Støvets Fængselsmuur,
    Blev lænket af den mødige Natur.

I næste By vi nødtes til at hvile,
    Naturen fordred kold sin strænge Ret.
    Vi kunde længer ey i Natten ile,
    Vor Aand var døsig, som vort Legem træt.
    To Timer blunded vi. Nu aatte Mile
    Tilbage stod, og det var Fire Slet.
    Og naar den grumme Viser stod paa <I>Ni</I>
    Var alt vort Haab og al vor Trøst forbi.

Da straalte Foibos over Mark og Enge,
    Og Haabet straaled i mit Hierte ned.<note>Haabet] Haab</note>
    Jeg hørte tydeligt hans Harpestrænge,
    Det forekom mig som han sang: Hvo veed
    Om just I skilles ad saa meget længe?
    Hvad mægter Tid og Rum paa Kierlighed?
    Den samme Vind, som tvang dig nys til Klage,
    Har maaskee venlig holdt din Ven tilbage.

Da hæved atter sig med Kraft mit Bryst,
    Selv Tvivl ey turde meer sig did indsmugle.
    Forstummet var Mismodighedens Røst,
    Der skreg i Mørket fælt, som Nattens Ugle.
    Kun Haabet i mit Hierte sang med Lyst,
    Som høit i Morgenrøden Skovens Fugle.
    Varm tørred Solen Taaren paa min Kind,
    Og Vognen rulled rask i Ringsted ind.

Og medens for de lette Hiul blev spændt
    Udhvilet Muskelkraft og frodig Vælde,
    Jeg vandred, hvor mit Blik sig havde vendt,
    Til Oldtids-Kirken, hellig i sin Ælde.
    Thi Fromhed havde Solens Flamme tændt,
    Og inderligt jeg maatte Taarer fælde,
    Da i det gamle Chor jag traadde ind,
    I klaren Søndags røde Morgenskin.

Thi høit i Solen paa den hvide Muur
    De gamle Skioldemærker barnligt smilte.
    Derude blomstred nu en frisk Natur,
    Her Oldtids gamle, visne Blomster hvilte.
    Den klare, gyldne Straale, reen og puur,
    Igiennem Vindvet hen for Altret ilte,
    Og spilled paa den sorte Marmorsteen,
    Som giemmer Waldemars dybtsiunkne Been.

Men ned i Østen, paa Knud Lavards Grav,
    Jeg sank og bad til Gud med hellig Varme:
    Du, som en sielden Ven mit Hierte gav,
    O! riv ham ikke ud af Danmarks Arme,
    Lad ham ey pløie før det kolde Hav,
    Bortrevet grumt og brat ved Skiebnens Harme,
    Før jeg har favnet ham, algode Gud!
    Styrk du min Bøn til Himlen, Sankte Knud!

Jeg lover dig til Giengield, at jeg vil
    Engang dit ædle Liv til Skue stille
    For Verdens Øie, i et barnligt Spil,
    Hvorved den Frommes Taare dog skal trille,
    Hvis du bevæger Himlen venligt til
    At holde seiludspændte Fartøy stille,
    Til jeg for sidste Gang, med Venskabs Lyst,
    Har trykket <I>Henrik Steffens</I> til mit Bryst!

Og see! den fromme Helgen hørte mig.
    Thi med fornyet Haab og Trøst jeg reiste.
    Og snart, min Axelstad! jeg skued dig,
    Fiernt dine høie, stolte Taarne kneiste.
    Jeg Søen saae, den hvilte blidelig,
    I stillen Luft slet ingen Vimpel kneiste.
    Til vandte Dør jeg foer, og aabned den -
    Og skialv - og saae - og fandt endnu min Ven.

Og hermed er min Reise nu forbi.
    Min Siel er fuld, min Haand kan intet male.
    Jeg veed at varig Fryd og Harmonie
    Ey søges maae i Jordens dunkle Dale.
    Den matte Harpes duse Melodie
    Kan ey mit eget tunge Bryst husvale.
    Hvad skal da Flere med den tause Kummer?
    Camoenen tier, Harpens Lyd forstummer.


H1:Jesu Christi gientagne Liv i den aarlige Natur

I:oehlenschlaeger1805a0
T:Christi Fødsel
F:Hver Vaar, naar Taagerne flygte hen
N:Teksten følger <I>Poetiske Skrifter</I> (1805), I, side 421-23.

Hver Vaar, naar Taagerne flygte hen,
Da fødes det lille Barn Jesus igien.
Den Engel i Luft, i Lund, i Elv,
Det er vor Frelser! Det er ham selv!
Derfor Naturen saa huldt og skiønt
Sig fryder og klæder i Haabets Grønt.

For unge, uskyldige Hyrder, brat,
Som stirre til Himlen i klare Nat,
Guds Engle da trine paa Marken ind;
De svæver og bæver i Maaneskin,
Og siunger: Idag er en Frelser fød,
Af Vaarens, den hulde Marias Skiød!

Den reneste Dug er hans eneste Drik,
Til Himlen stirrer hans fromme Blik,
Til Himlen han rækker sin barnlige Haand,
Til Jorden bundet med Rosen-Baand,
Hans Lallen er Zephyr, hans Vugge Straae,
Hans Øine funklende Himmelblaa.

Ak Hyrder! Ganger i Bethlehem ind,
Og rører det kolde, forhærdede Sind!
Og beder dem ud paa Marken gaae,
At skue det Barn i de spæde Straae,
At dets uskyldige Smil og Røst
Kan hæve til Himlen det jordiske Bryst!

Saa svæve de Engle til himmelske Hiem,
Men Hyrderne vandre til Bethlehem;
Og sige hvad dem er saligt hændt,
Og blier bespottet og Ryggen vendt.
Saa vandre de atter paa Marken ud,
Og knæle for Barnet, og troe paa Gud.

Og Stiernen blinker paa Himlen frem
Og vinker de Konger af <I>Østens</I> Hiem.
Og <I>Straalerne</I> kommer i fromme Chor,
Og synker ydmygeligt ned til Jord,
Og prise Frelserens hellige Navn,
Som smiler i Moderens skiønne Favn.

Og reise sig atter fra sorten Muld,
Som <I>Blomster</I>, i Purpur og Fløil og Guld;
Uskyldige Børn, saa fromt, saa smukt,
Halv stigende, halv mod Jorden bukt,
Og række de Urner, saa sødt forgyldt,
Med Virak og duftende Myrrha fyldt.


I:oehlenschlaeger1805a1
T:Maria
F:Mild og varm
N:Teksten følger <I>Poetiske Skrifter</I> (1805), I, side 424.

Mild og varm,
Med det søde Barn i Arm,
Ung, uskyldig, huld og skiøn,
Smiler hun til sin elskte Søn,
Lægger ham ved sit fulde Bryst;
Fuglesang er hendes Røst,
Hvid, som Lillien, hendes Haand,
Himmelblaat hendes Klædebon,
Øiet, som Havet, dunkelblaa,
Bølgende Taarer i Øiet staae;
Haaret er Solens Straaleflod,
Kinden Morgenens Rosenblod.
See! hvor i Ætherens Sølverflor,
Sødt hun vugger det spæde Noer.


I:oehlenschlaeger1805a2
T:Joseph
F:Fra forrige Aar
N:Teksten følger <I>Poetiske Skrifter</I> (1805), I, side 425.

Fra forrige Aar
End den tørre, brune Stubbe staaer;
Skygger med sit visne Løv,
Om det spæde Blomsterstøv;
Er en gammel Stav, hvoromkring
Lillien slynger sin Blomsterring,
Er i Hytten det tørre Mus,
Værn for Storm og Solens Blus.
Gammel, trofast, blid og rund;
Men en Pleiefader kun.


I:oehlenschlaeger1805a3
T:Christi Manddom
F:Hvor blevst du hulde Aand?
N:Teksten følger <I>Poetiske Skrifter</I> (1805), I, side 426-27.

Hvor blevst du hulde Aand?
Hvor blevst du, Jesu sød?
Som strakte høit din Haand
Til Gud fra Jordens Skiød?
Ak! i de svedne Straae
Jeg finder ey dig meer;
Men hist i Skovens Vraa
En Yngling jeg dig seer.

Saa smækker og saa skiøn,
I dunkle Skyggers Hegn
Du vanker om i Løn
Og skyer den hede Egn,
Hvor stolte Pharisær
Forblinder golde Muld,
I sit Skarlagen-Skiær,
Med brede Bræmmer Guld.

Du vandrer, Yngling skiøn!
Fra denne stolte Pragt,
Til stille Hvælving grøn,
Med kiølne Blade takt.
Og Fuglens muntre Sang
Ved Skyggens hulde Bryst,
Og Bækkens Bølgegang
Sig blander i din Røst.


I:oehlen2002101226
T:Fristelserne i Ørken
F:Naar i Naturens muntre Favn
N:Teksten følger <I>Poetiske Skrifter</I> (1805), I, side 428-35.

<center><nonum><sc>Nødtørftigheden</sc></nonum></center>
<center><nonum><small>til Blomsten ved Bækkens Bred.</small></nonum></center>
    Hvi stander du der,
    Ved phantastiske Bæk,
    Og skiuler dit Skiær
    Bag tornfulde Hæk?
    Af Somrens Blik,
    I gavmilde Stund,
    En sparsom Drik
    Her nyder du kun.
    Barnagtige Smil!
    Hvad nytter I til?
    Kom, skynd dig med Iil!
    Jeg dig omskabe vil.
    Bliv nærende Korn!
    Sug Vemod ey sødt
    Af Maanens Horn!
    Sligt Liv er dødt.
    Faae Marv og Kraft,
    I Solens Favn!
    Din nærende Saft
    Da virker Gavn.

<center><nonum><sc>Blomsten</sc></nonum></center>
Frister! Onde Frister! Lad i Roe mig staae!
Troer du ey jeg hisset seer de svedne Straae?
Grum den strænge Sol har meiet alting af,
Hvad du kalder Livet, synes mig en Grav.
Mildt mig Almagt satte hen ved Bækkens Siv.
Brudte Straale her ey røve kan mit Liv.
Alt forstokkes hist, hvor Heden mægter hen.
Uskylds fagre Rose her ey falmer end.
Troer du da af Brød at Livet næres kun?
Nei, af hvert et Ord, som gaaer af Herrens Mund.
I den store Bog, Naturens fromme Chor,
Er min tause Blussen og et helligt Ord.
Flye fra Lundens Hvælving, fra min stille Boe!
Frister! Onde Frister! Lad mig staae i Roe.

---

<center><nonum><sc>Vellysten</sc></nonum></center>
<center><nonum><small>til Fuglen i Toppen af Træet.</small></nonum></center>
Hvortil de Sange? Hvortil de Spring?
Hvortil de forfængelig-høie Sving?
Forvildede Barn! brug din Fornuft.
Hvortil det Liv i den tynde Luft?
Siig, hvi altid op du stræber?
Hvortil de Psalmer paa de fromme Læber?
Livet ey i tynde Intet boer,
Men paa den rige, axelfaste Jord.
Fortroe dig til mig!
Jeg omskaber dig,
Mere skiøn, end før du var,
Mere lykkelig.
Seer du ey hiint Slangepar,
Som i varmen Sand hist velter sig?
Seer du den vellystige Mine?
Seer du de spraglede Farvers Pragt?
Langt mere levende, langt skiønnere end dine!
Seer du med Glæden den trofaste Pagt?
Med ganske Legem de favne den glødende Jord,
Mellem Blomster og Urter i Vellyst de langsomt sig snoer.
Favn mod Favn!
Fortryllet, indflettet, nedsiunken i Glædens Havn.
Flye den intetsigende Duft!
Sving dig ey meer i den kiølige Luft!
Styrt dig! Styrt dig i Lysternes Rige.
Og trylles du ey -
Flye atter din Vey!
Du har jo Vinger, du kan jo stige.

<center><nonum><sc>Fuglen</sc></nonum></center>
    Kom ey med den frække Tale,
    Med de høistforvovne Ord.
    Her i denne grønne Svale
    Sødt og sorrigfrit jeg boer.

    Høit i det azurne Rige,
    Fra den tause, dunkle Skov,
    Lader jeg min Psalme stige,
    Til min Skabers Priis og Lov.

    Ey mit spæde Legem taaler,
    Lave Dunst! at nærmes dig.
    Høit i Morgenrødens Straaler
    Mine Lemmer bade sig.

    Taagen i den dybe Mose
    Vilde blinde snart mit Blik.
    Duggen paa den unge Rose
    Er min Føde og min Drik.

    Stærkt jeg gyser ved at tænke
    Mig i dette fæle Dyb,
    Bukket under Lysters Lænke,
    Mellem Jordens lumske Kryb.

    For mit Blik er hist at skue
    Denne vellystfulde Dal,
    Som et Helvede, hvis Lue
    Vinker mig til evig Qval.

    Havde du mig først dernede -
    Ha! Jeg seer hvor lumsk du leer!
    Til min eenlig fromme Rede
    Hæved jeg mig aldrig meer.

    Ey jeg kunde bort mig vriste,
    Vellyst giorde Vingen lam.
    Jeg min Gud vil aldrig friste.
    Ene vil jeg tiene ham!

---

<center><nonum><sc>Ærgierrigheden</sc></nonum></center>
<center><nonum><small>til Ynglingen.</small></nonum></center>
Hvi gaaer du halvvaagen
I Taagen?
Hvi søger du dunkle Skygger,
Hvor Uglen bygger?
Hvi sluttes du ind af Krat og Busk og Elv?
Hvi slutter du dig i dig selv?
Foragter den Glæde, som huldt dig favner,
Higer efter den, som du savner!
Daarlige Yngling! Vaagn af din Drøm.
Følg! Følg den rivende Strøm!
Da hæver dig høit de Bølger,
Som nu dig forfølger.
Giør dig ey selv det værre!
Vær Tidens Træl, saa er du dens Herre!
Lyd mit Raad! jeg er den gode Hyrde,
Letter huldt din Byrde.
Følg mit Fied, gak med mig op
Her paa denne Bierge-Top!
See ned i Dalen. - Hvor de lege!
Sig bevæge,
Frugter bryde,
Nyde!
Med Krog skal man Fisk angle,
Børn med en Rangle;
Tag denne Rangle af min Haand,
Og tien og tilbeed mig, jeg er den gode Aand.

<center><nonum><sc>Ynglingen</sc></nonum></center>
    <wrap>Viig bort fra mig, Satan! Thi der staaer skrevet: Du skal tilbede Herren din Gud, og tiene hannem allene.</wrap>


I:oehlenschlaeger1805a4
T:Johannes den Døber
F:Lad mine klare, kiølige Draaber
N:Teksten følger <I>Poetiske Skrifter</I> (1805), I, side 436.

Lad mine klare, kiølige Draaber
Svale den brændende Sommer!
Jeg blødgiør Naturen, Blomsterne haaber,
Hvergang jeg qvægende kommer.
Arme Vexter! som ey kan trives
Paa denne tørre, solbare Grund,
Sødt af min Morgendug skal I oplives.
Hvi staaer I ey hist i den kiølige Lund?
<I>Jeg</I> er afmægtig, med Vand kun jeg døber,
Snart det borttørres, udøst af min Haand.
O men den Himmelske hist, som Zephyrerne røber,
Som bygger sig Slotte
I Skovenes Lye, i den dunkle Grotte,
<I>Han</I> er større, han døber med Aand.


I:oehlenschlaeger1805a5
T:Christi Daab
F:Qvægende sødt de klare Perler bæve
N:Teksten følger <I>Poetiske Skrifter</I> (1805), I, side 437.

Qvægende sødt de klare Perler bæve,
Kiøligt de giennem mit luftige Legem gaae.
Let forfrisket jeg vil mig af Badet nu hæve
Med min husvalede Æther, blaa.


I:oehlenschlaeger1805a6
T:Jesu Lære
F:Lad mine dunkle, bølgende, grønne Kroner
N:Teksten følger <I>Poetiske Skrifter</I> (1805), I, side 438-42.

<nonum><center><small>Den gamle Skov taler giennem Hornet</small></center></nonum>

Lad mine dunkle, bølgende, grønne Kroner
Vinke dig bort fra Larm og bedøvende Toner!
Toner ene fra Fuglens uskyldige Strube
Trylle dig i min alvorlige, hvælvede Grube!
        Hvidslende Hæk,
        Kiøligthenrislende Bæk,
Surre, som fromme Bie fra den eensomme Kube!

Siger den Gysen, som ryster de inderste Grene,
Medens du vanker her stille, modløs, ene,
Siger den ey dig, at Livet er meer end en Skygge?
Lærer du Tryghed ey af de Stammer saa trygge?
        Saa som de staaer
        Stode de hundrede Aar,<note>hundrede] hundredre</note>
Vente nu roligt paa Døden i dæmrende Skygge.

Glem da nu her for din Nødtørft et Øieblik Sorgen!
Tænk ey med Ængsten idag paa den Dag imorgen!
Denne Hvælving, mod Himlens kun trang og liden,
Fierner dig dog med sit Løv fra Rummet og Tiden.
        Sæt dig i Læe
        Under mit venlige Træe!
Sæt dig! Du har jo Violer og Roser ved Siden.

Seer du ey Spurven, hisset, saa muntert at hoppe
Qvidrende høit, i de øverste, farligste Toppe?
Den er rolig, dens Bryst ingen Sorger beklemme;
Frygter ey for at falde, Gud kan den ey glemme;
        Det er dens Trøst,
        Det gyder Roe i dens Bryst,
Fattige Fugl, som den er, uden Skiønhed og Stemme!

Den er rolig, og du? du er angest og bange?
Frels dig, frimodige Siel! vær ey Kummerens Fange!
Seer du den Dal, som sig hist giennem Træerne bryder?
Seer du hvor Lillier og Græs og Violer den pryder?
        Ikke de saae,
        Ikke til Høsten de gaae,
Dog deres himmelske Fader dem klæder og fryder.

Skulde han dig da, sit Billed, ey fryde, ey klæde?
Skam dig! Visk Taaren af Øiet, byt Kummer med Glæde!
Hør paa den rislende Bæk, hvor melodisk den falder!
Hør paa de Smaafugles Sang i den kierlige Alder!
        Ætherens Blink,
        Blomsternes barnlige Vink;
Hør det, og see! Det er Gud, det er Herren, som kalder.

Lad ey den modløse Sløvhed din Styrke forhaane!
See mine Træer hist, som høit over Bierget sig skraane!
Flittige Biergmænd der Saltet af Gruberne bryde,
At med sin Sang og sin Kraft det kan Mennesket fryde.
        Hvad er det alt,
        Siel! mod dit herligste Salt?
Taber det Kraften, ak hvad er da lifligt at nyde?

Lad ey dit indvortes Lys af Taager indhylles!
Natten kun sortner at Stiernen kan mere forgyldes.
Seer du det mørkt omkring dig, velan! ey du gyse,
Hæv da din Aand, lad som Solen paa Himlen den lyse!
        Høit paa det Blaa
        Kiek lad den varmende staae!
At ey i dæmrende Nat dine Brødre skal fryse.

Aldrig de smaalige Sysler mod Jorden dig bøie!
Vend til de store Bedrifter dit undrende Øie!
Kummer og Armod og Qval ey din Taare kun vinde,
Ogsaa ved Livets uskyldige Spil bør den rinde,
        Vindenes Suk,
        Blomsternes vinkende Buk,
Pigernes salige Smil og ved Tidernes Minde.

Ringe Dyders Fortræflighed op du ey læse!
Ey for hver given Skierv i Basuner du blæse!
Mærker du Regnen, hvor kiøligt og sødt den nedfalder?
Venlig til Live dens Perle Smaablomsterne kalder,
        Taler dog ey,
        Tier og drager sin Vey.
Raab over sligt er Beviis kun paa dybtsiunkne Alder.

Vil med din Gud du dig inderligt, trofast forene,
Sælg da dit Huus, thi med ham kan du Mamon ey tiene.
Seer du Oldingen hist, hvor hans Fødder sig flytte
Langsomt og fromt? hans Hænder til Staven sig stytte;
        Ryggesløs Larm,
        Frækhed har saaret hans Barm,
Gammel og graae har han bygt sig i Skoven en Hytte.

Du, som er ung, som er kiek, som er freidig tilmode,
Flygt ey til Skove, drag Sværdet og kæmp for det Gode!
Tilgiv din Næste, naar <I>du</I> kun fornærmet er vorden;
Men vær det Nedriges Rædsel, en Hævner paa Jorden!
        Luften er qvalm,
        Bortsvier Blomsten til Halm,
Da kommer luttrende, rensende, Lynild og Torden.

Kierlige Siel! ak lad min Natur dig henrive!
Luk dine Øine for Tant, lad lukte dem blive!
Men lad med Andagt, med brændende Andagt dem skue
Dybt i Alkierligheds evige, straalende Lue!
        Da skal din Aand
        Bryde sit jordiske Baand,
Svinge sig høit imod Himlenes hvælvede Bue.

Elskte! den Løn, som dig venter, den salige Glæde,
Kan ingen Tunge, kan ikke Naturen udqvæde.
Bølgernes dæmpede Rislen og Fuglenes Tone,
Hyrdernes Viser og Vinden i Bladenes Krone,
        Alt er kun Klang,
        Enkelte Lyd af den Sang,
Som af Cheruberne synges om Skaberens Throne.


I:oehlenschlaeger1805a7
T:Jesu Mirakler
F:Hvor Sangersken glædeligt toner
N:Teksten følger <I>Poetiske Skrifter</I> (1805), I, side 443-46.

Hvor Sangersken glædeligt toner,
Hid venligt i Myrthernes Lye,
Til Skovens husvalende Kroner,
Fra lumre Forsamling du flye!

Kom bad dig fra Foden til Issen
I Bækken, som bugter sig hen!
Og est du verkbrudden og vissen,
Du faaer dog din Sundhed igien.

Og mens du bag Grenene sidder
Paa denne mildtskraanende Høy,
Og hører paa Fuglenes Qvidder,
Langt fiernet fra Daarernes Støy;

Og drikker Zephyrernes Sødme,
Mens Kilden sin Citharra slaaer,
Og indsuger Rosernes Rødme,
Mens Solen i Purpur opgaaer;

Da, medens ham Sangersken priser,
Fra dugsprængte, duftende Jord,
Din Jesu dig kierligt bespiser
Alt med sit udeelbare Ord.

Det hvidsler i Bladenes Hvidslen,
Det klinger i Skovenes Klang,
Det risler i Bølgernes Rislen,
Det synger i Hyrdernes Sang.

Og sad her den talrigste Vrimmel,
Hvor henrykt nu sidder kun du,
Det salige Brød af hans Himmel
Blev nok og tilovers endnu!

Ved Bækken, hist henne, du finder
Den klare, den ætherne Aand.
Det Vand, som saa perlende rinder,
Det bliver til Viin i din Haand.

O kom du, som halter i Blinde!
Kom, sæt dig ved Bøgenes Rod!
Dit Syn du vist atter skal finde,
Og fast skal du staae paa din Fod.

Og døde forhærdet end længe
Dit Hierte koldtisnende hen,
Sin Grav det dog atter skal sprænge,
Og lue til Himlen igien.

Thi Herren er ikke en Cain,
Der dræber af Nag og i Løn.
Kom, grædende Enke af Nain!
Her finder du atter din Søn.

Mens Maanen med Straalerne bæver,
Og stiger af Bølgernes Skiød,
Hans Aand dig saa venligt omsvæver,
Han sover, men ey han er død.

O Jesus! Dit Tempel du bygger,
Hvor Blomster og Bølgerne leer.
Dig hist, mellem Træernes Skygger,
I Salomons Omgang jeg seer.

Der dine Disciple sig samle,
Du slutter dem fast til dit Bryst.
Med Andagt de Unge, de Gamle,
Her lytte saa fromt til din Røst.

Og Børn, som Guds-Englene ligne,
Dem taer du paa Skiødet, de Smaae;
Jeg seer dig dem helligt velsigne,
Og smile til Himmelens Blaa.


I:oehl1999050101
T:Pharisæeren
F:Hvad vil du mig, du stolte Sommerstraale?
N:Teksten følger <I>Poetiske Skrifter</I> (1805), I, side 447-50.

Hvad vil du mig, du stolte <I>Sommerstraale?</I>
Jeg Sympathie med dig har aldrig havt.
Min Isse kan din hede Brand ey taale,
Den svækker Kraften, selv dog uden Kraft.
Dit Solstik martrer kun, som skarpe Naale,
Og tærer bort al Livets Ungdoms Saft;
Det bringer med sig Støv og Qvalm og Tørke.
Og giør et Paradis til Sahras Ørke.

Din frække, vilde, ubetvungne Lue
Forjager Helligdommens Dæmringskiær.
Med dorske Blik du troer dig alt at skue,
Dog er din Middag Nattens Mørke nær.
Du lyser op af yderste Formue
Og brænder Stæder af, som vilden Hær,
Og kalder Mørkheds Børn, hvo ey sig bøye<note>hvo] hvor</note>
For Afgud dig! Du med det frække Øye!

Almuen blindes af din stolte Flamme,
At synke ned for dig den troer en Dyd.
Og, medens dine Purpurlapper bramme,
Frarøver du dem Fromhed, Troe og Fryd.
Hver Helligdom for dig maa staae til Skamme,
Du haaner Skiønhed, Viisdom, Spil og Lyd,
Og troer en bedre Lyst at tilberede,
Naar mat de gisper i din Middagshede.

Ha! flye til hine grændseløse Lande,
Hvor Blomsten døer, hvor ingen Lyd er hørt,
Hvor hede Støv med heden Lult sig blande,
Af en forpestet Vind i Veiret ført.
Der brænd og lys! men skaan de hulde Strande,
Af Rosenhækker og Kierminder slørt!
Der ryst din Fakkel paa den golde Hede!
Og vilden Afrer skal din Ild tilbede.

Thi hvad du Sandheds Lys med Hyklen kalder,
Er en i Verden kastet Røverbrand,
Som dræber frommen Uskylds gyldne Alder
Og fylder op med Røg det hele Land;
Og hvor ey ind dens frække Straale falder
Der Vanvid har sit Hiem i Mulm paa Stand!
Med Overmagt og Vold din Lue knittrer,
Enfoldig Fromhed døer og Uskyld zittrer.

Dit hedefyldte, dumme, drukne Øye
Den hulde Farveglands ey see formaaer,
Hvor Sol ey brænder over golde Høye
Der Overtroens Midnatstaage staaer!
Den hele Jord din Straale skal ompløie,
Men Tidsler er din Høst, fra Aar til Aar!
Og dog din Middagsbrand, som døsigt oser,
Skal foretrækkes Morgenrødens Roser?

Ak! havde du et Blik for Rosens Lue,
Ak! havde du for Duggens Blink en Sands,
For Lilliens Reenhed under Træets Bue,
For Fuglens Sang, for Bækkens stille Glands,
Da vilde du med Undergang ey true,
Ey visne hen den fagre Ungdoms-Krands,
Det Lys blev slukt, hvorfor Naturen gyser,
Som dræber Lyset medens op det lyser.

Dog brænd og bram i straalebræmmet Kaabe!
Din Ild skal slukkes og din Magt ey staae.
Din Guddom skal ey Afmagt meer anraabe,
En kiølig Luft skal over Egnen gaae,
Og bringe Livet atter til at haabe,
Og qvalmen Hede kiek tilbageslaae,
Og svale Jorden med sit Perleklæde,
Og vække Jordens Liv til Held og Glæde.

Og alle Syger skal fra Jorden ile,
Og ikke ængste meer det bange Sind.
En Aftenrøde blideligt skal smile
Med Morgenrødens sunde Rosenkind.
Den modne Drue skal bag Løvet hvile,
I <I>Blomstens</I> Sted skal <I>Frugten</I> sættes ind,
Og til en hellig Nadver os indbyde,
En Forsmag paa den Fryd vi hist skal nyde.


I:oehlen1999050102
T:Saducæerne
F:See her os arme Stubber staae
N:Teksten følger <I>Poetiske Skrifter</I> (1805), I, side 451-52.

See her os arme Stubber staae,
Iblandt de svedne, visne Straae!
See vore gule, gustne Løv,
Fortært af Orm, bedækt med Støv!
See hist den hvasse, nøgne Torn,
Hvor Jomfrue-Rosen stod tilforn!
Den Blomst, som endnu hisset staaer,
Som Jomfrue-Rosen snart forgaaer.
Alt er i Verden kun et Spil,
En Klang med ingen Mening til.
See Bækken hist i heden Sand!
Den svinder under Solens Brand.
Den Sommerfugl, som nys var glad,
Som flagred om i Solens Bad,
Kun saare kort sin Lyst den nød,
Nu hviler den, thi den er død.
Et Øieblik er Jordens Fryd,
Et Bølgeslag, en Tonens Lyd!
Et Øieblik er Jordens Liv,
Et Pust, som knækker svage Siv!
Hvortil da disse Planer lagt?
Hvortil det Skrig paa Kraft og Magt?
O Stolthed! lad mit visne Løv
Kundgiøre dig, at du est Støv.
Et Fnug, som sig for Vinden snoer
Og synker atter ned til Jord.
Hvortil da dette Grublerie,
Om du est evig eller frie?
Du lever, siden du blev fød;
Naar du est død, saa est du død.
At du opstande skal igien -
Hvor kom det fra, hvor vil det hen?
Den eengang visne Blomstertop
Den blomstrer aldrig atter op,
Snart i dens Sted en anden groer
Og sletter ud det sidste Spor.
Det som du blier det est du nu,
Og aldrig mere vorder du.
Thi nyd dit Liv mens det bestaaer,
Og græm dig ey at det forgaaer!
Det Øieblik som flyer, som kom,
Det er din hele Eyendom.


I:oehlen1999050103
T:Simon Peder
F:Milde Morgenvinde, linde
N:Teksten følger <I>Poetiske Skrifter</I> (1805), I, side 453-57.

    Milde Morgenvinde, linde,
    Kiøle heden Sommerluft,
    Kruse Havets Vande, blande
    Sig med Lundens Blomster-Duft.

    Lillien op sig lukker, bukker
    Under Sommerfuglens Vægt.
    Rundt, i muntre Klynger, synger
    Hele Skovens Fugleslægt.

    Morgenpurpurkuglen, Fuglen,
    Langsom hiin og hin med Iil,
    Lover over Havets Vover
    Gud med Sang og Rosensmil.

    Medens Lærken synger, gynger
    Baaden i det stille Vand.
    Ved sin Angel rolig, trolig
    Sider ungen Fiskermand.

    Men, som han fornøiet Øiet
    Kaster hen paa Sol og Jord,
    Synes ham hans Øre, høre
    Som et sammenblandet Chor;

    Hvori Blomstervrimlen, Himlen,
    Bølgen, Fuglen høit paa Qvist,
    Og den Duft, som viger, siger
    Hvad han aldrig før har vidst.

    Alt <I>eet</I> Sprog kun maler, taler
    Selv det hemmelige Sprog.
    Øiet rundt sig vender, brænder
    I Naturens store Bog.

    Og mens Blikket stirrer, dirrer
    Bogens Træk i sælsom Dands;
    Og hvorhen han skuer, luer
    Nu en venlig Blomsterglands.

    Først en Flok af blide, hvide
    Lillier stande fiern og nær;
    Tvende smaae Kierminder, finder
    Øiet i det hvide Skiær.

    Og ved dem to søde, røde
    Roser, klædt i Jomfrue-Pragt.
    Gyldne smaae Aurikler vikler
    Sig i den foreente Pagt.

    Og af Tulipaner baner
    Sig en broget Sværm sin Gang.
    Medens Skyggen lindrer, tindrer
    Solen, lyder Fuglesang.

    Og, for Peders Øie, føie
    Lillier sig til Lillie blid;
    Og mens Blomsten viger, stiger
    Frem en <I>Yngling</I>, lilliehvid.

    Og de blaae Kierminder svinder
    I hans Øine himmelblaae;
    Kindens Rosenbuer luer
    Der, hvor nys han Roser saae.

    Og de smaae Aurikler vikler
    Sig i gyldne Lokker grant.
    Tulipaner bølge, dølge
    Skuldren i et let Gevant.

    Og de høie Straaler bøie<note>I alle de foregående strofers første linje rimer sidste og næstsidste versefod med hinanden, men altså ikke her; skulle det mon have været ,,Og de Straaler høie bøie''?</note>
    Om hans Tinding sig med Lyst.
    Og den Sang, som lyder, bryder
    Ud nu i hans hulde Røst:

Seer dit forhen blinde Øie eengang nu sin Skaber dog?
Har det endelig da lært at tyde dette stumme Sprog?
Finder det i Blomsterflokkens Glands, i Fuglens muntre Sang,
Kildens Røst, og Skovens livelige Svale, Solens Gang,
Udi Tidens gamle, store Sagn, i Harpens høye Lyd,
Skialdens Sang, den Vises Grublen, Heltens Daad og Qvindens Dyd,
Ikke blot en Glands, som slukkes, ey et Liv, som dræbes brat,
Men en evig Dag, som bryder selv igiennem Gravens Nat?
Men en Hær af lyse Straaler, funklende fra Pol til Pol,
Som i sikker Retning samles i en herlig fælles Sol?
Skuer du din Skabers Finger, som i Alting peger frem,
Og hver Aand, som opad stræber, viser til sit rette Hiem?
Saae du, da den tykke Taage fra dit kiekke Øie faldt,
At for sig er Alting Intet, men i Alt er Alting Alt?
O da læg din ringe Mede, kast den hurtig fra dig her!
Fisk du ikke meer skal fange, du skal fange Mennesker


I:1999050104
T:Johannes
F:Hvad er det hist, som ringer?
N:Teksten følger <I>Poetiske Skrifter</I> (1805), I, side 458-60.

Hvad er det hist, som ringer?
En Aftenklokke dybt i Skoven klinger!
Saa længsel- og saa vemodsfuld den klager;
Og fierne Fielde, blaae, dens Lyd gientager.
Dybt mellem Skovens Kroner
Den lokker mig med sine Sølvertoner.
Her maa jeg vist den søge
Ved Bækken, mellem disse gamle Bøge.

I Solens Aftens-Luer
Et aabent, rødt Capel jeg hisset skuer.
Igiennem rene Blaa saa sødt til Himlen
Dets Klokke sender op sin dumpe Bimlen.
Med hulde Lillie-Stængler
Det prydet er, og friske Rosen-Hængler;
Og Bækken rundt sig slynger
Om Altrets Fod og fromt sin Psalme synger.

Paa Altret op er stillet
Det hellige, betydningsfulde Billed.
Jeg seer paa sorten Kors sig ynksomt bøie
Den hulde Jesus, med sit brustne Øie.
Nu Kilden meer ey murrer,
Og Klokken tier, Turtelduen kurrer,
En Eremit fremtriner
I lange Klædebon med blide Miner.

Er det, med Jammersklager,
En Olding graae, som Verden nu forsager?
Som Nag har qvalt? som er andægtig bleven,
Og angre vil den Synd han har bedreven?
O ney! Jeg henrykt skuer
En Yngling skiøn, hvis fromme Øie luer;
Afmægtig ey han bæver,
Med Kraft sin Haand til Himlen høit han hæver.

Glat er hans hvide Pande,
Paa den har Lasters Præg ey kunnet stande.
Hans Kind er frisk, en Jomfrue-Rose, lukket,
Som Lysters Gift ey falmet har og dugget.
Hans dybe Blik ey skielver,
En rolig Bue over Øiet hvælver,
Hans Haar i gyldne Strømme,
Som Straaler, fra den skildte Tinding svømme.

Hans hulde Stemme lyder:
Min Jesus! ene du mit Hierte fryder.
Her bygged jeg dit Huus, her kan jeg vanke,
Hvor ingen Larm forstyrrer fromme Tanke.
Kun da jeg roligt hviler,
Naar ved dit Bryst jeg i dit Øie smiler,
Naar i dets milde Luer
Din Miskundhed, din Kierlighed jeg skuer.

Du gaaer mig tit imøde,
Min Jesus! thi du opstod fra de Døde.
Din Elskov alt omfatter,
I hvert et Øieblik du fødes atter!
Kun Tiden og Naturen helligt maler
Det store Ciffer, som din Glands udtaler,
Selv i mit Hiertes Kammer,
Est du det Lys, det fromme Lys, som flammer.


I:oehlens1999050105
T:Den hellige Nadvere
F:Hvor flygted du, venlige Aand!
N:Teksten følger <I>Poetiske Skrifter</I> (1805), I, side 461-64.

Hvor flygted du, venlige Aand!
Som strakte til Himlen din Haand,
Sødt baaren
I Vaaren?

Til Skov og Grotte staaer ey meer din Hu.
Der er saa dødt, der er saa vandkoldt nu.

    Ingen hulde Blomster meer!
    Barnligt ey Naturen leer.
    Bleg og guul hun viser sig,
    Skranten og frugtsommelig.
    O! men see den modne Frugt,<note>men] men men</note>
    Hvor dens Kinder rødme smukt!
    Af den matte Moders Skiød
    Løfter jeg dig, Glut saa rød!
    Glemmer hende over dig,
    Thi din Vellugt tryller mig.

    Runkne Træe! som du, jeg staaer
    I den store Urtegaard.
    Trænger magtesløs, som du.
    Til en jordisk Næring nu.
    Kom! fornye den svundne Saft!
    Giv mig atter Marv og Kraft!
    Ydmyg, mens jeg nyder dig,
    Knæler jeg, en Plante liig;
    Føler mig et Fnug, et Støv,
    Mellem dine visne Løv.

    Hvor du qvæger, milde Rod!
    Jeg fik atter Liv og Mod.
    Som du hæved dig i Kraft,
    Hæver mig din sunde Saft.
    Store Kredsløb! Intet deelt!
    Alt omfavnet til et Heelt.
    Store Legem! ak! af dig
    Har en Mundfuld styrket mig.
    Lifligt var dit Himmelbrød,
    Men hvi er din Skiønhed død?

    Stille! hvilken Sødme?
Hvilket Skiær i den gustne Natur! hvilken Rødme!
Hvilken Ahnelse hæver den mørke, den modfaldne Tanke?
Hvad titter, hvad rødmer, hvad leer, bag den bugnende Ranke?
    Skiønne, saftsvulmende Drue!
Du livner den kolde Natur med din Lue.
De vægtige, funklende Lokker du ryster.
        Smilende Viin!
        Purpur-Rubin!
Med Andagt i blinkende Kalk jeg dig kryster.

    Den Engel, som i Vaaren smilte,
    Som lumre Sommer lærte flye,
    Som i de dunkle Skygger hvilte,
    Her funkler i en Purpurskye.

    De milde Blus, de svale Bølger,
    Den lette Æther Vaarens Ven,
    Det Blomsterflor, som Jorden dølger -
    <I>Alt</I> finder du jo her igien!

    Det Haab du har i Vaaren fundet,
    Blev mat i Sommer, meer i Høst,
    Lidt efter lidt det er forsvundet,
    Og Tvivl kun ængster nu dit Bryst.

    Da Himlen sig fra Jorden skilled,
    Da sank din Aand igien til Jord.
    Det himmelske, det rene Billed
    Ey længer i dit Hierte boer.

    Det <I>Barnlige</I> var længst forsvundet!
    Nu gaaer du bleg mod Jorden bukt.
    Med Høsten har du dig forbundet,
    Og ædt af giftig Kundskabs Frugt.

    O drik! at du kan atter glemme,
    Hvad koldt kun Hovmod lærte dig.
    Da vaagner atter Livets Stemme,
    Da seer du atter Himmerig.

    Hvis ey du vorder Barnets Lige
    Og bryder Stoltheds kolde Pagt,
    Da seer du aldrig Himmerige.
    Det har din hulde Frelser sagt!

    Tag Kalken i de fromme Hænder,
    Som stivnes i den kolde Høst!
    Den blide Engels Kys da tænder
    Vist atter Vaaren i dit Bryst.

    Din siunkne Troe paa nye fremluer,
    Dybt i din Barm den fæster Rod.
    Drik, medens du til Himlen skuer,
    Thi det er Jesu sande Blod!


I:oehlen1999050106
T:Judas Iscariothes
F:Skulde jeg slig Konning ære?
N:Teksten følger <I>Poetiske Skrifter</I> (1805), I, side 465-70.

<center><nonum><sc>Mennesket</sc></nonum></center>
<center><nonum><small>i den sildige, sludfulde Høstnat</small></nonum></center>
Skulde jeg slig Konning ære?
Ney, jeg er ey længer ung.
Det vanærer mig at bære
Denne lidetfyldte Pung.

Dine vilde Phantasier
Skal ey længer nytte dig.
Bort, I Ungdoms Sværmerier!
I skal ikke fængsle mig.

Hvad er Ord? En Lyd, som svinder.
Hvad er Dyd? Blandt Ord et Ord.
Hvad er Gud? Et Glimt, som blinder.
Hvad er mit? Den rige Jord.

<center><nonum><sc>Satan</sc></nonum></center>
<center><nonum><small>igiennem Stormen</small></nonum></center>
Hvad er Fuglen meer end Krybet?
Hvad er Æthren meer end Muld?
Hil dig, Søn! Søg du kun Dybet,
Dybet flammer rigt paa Guld.

<center><nonum><sc>Mennesket</sc></nonum></center>
Hvad var det? <I>Søn</I> blev jeg nævnet!
Hvo var det, som for mig stod?
Jesus! ved dit ringe Levnet
Tykt og hidsigt blev mit Blod.

Men min Frygt jeg kiek vil døde,
Ey jeg kysser meer din Søm.
Bedre Drik og bedre Føde
Jager bort hver Feberdrøm.

Hen til Jordens rige Vise
Vinker <I>Mynten</I> mig, saa rød;
Den mig bedre vil bespise
End du, med dit Himmel-Brød.

Jeg mig skammer for din Naade,
Frygter ey din Arm saa lam.
Flux jeg vil dig nu forraade,
Saa aftvætter jeg min Skam.

<center><nonum><sc>Satan</sc></nonum></center>
<center><nonum><small>med vild Latter</small></nonum></center>
Hungrig Luften sig har hvælvet
Rundt om Jordens fede Dal.
Hvad er Himmel imod Helved?
Hvad er Glæden imod Qval?

<center><nonum><sc>Mennesket</sc></nonum></center>
Rædsomt Stormens Vinge bruser,
Stiernen rød paa Himlen staaer,
Fæle Hvin i Gierdet suser,
Mens til Caiphas jeg gaaer.

<center><nonum><sc>Satan</sc></nonum></center>
Sorte Engle! Hen I brage
Over midnatsdunkle Jord!
Naar han kommer bleg tilbage,
Vil vi synge ham et Chor.

<center><nonum><sc>Mennesket</sc></nonum></center>
Længer ey jeg nu skal trænge.
Det er skeet, det er fuldbragt!
Denne Pung med blanke Penge
Vidner om min nye Pagt.

<center><nonum><sc>De sorte Engle</sc></nonum></center>
Vee dig! Vee! hvad har du vovet?
Vee! hvad har du overtraadt?
Ham, som du saa varmt har lovet,
Ham, ham har du nu forraadt!

<center><nonum><sc>Mennesket</sc></nonum></center>
Rædsomt Stormens Vinge bruser,
Stiernen rød paa Himlen staaer.
Fæle Hvin i Gierdet suser,
Mens fra Caiphas jeg gaaer.

<center><nonum><sc>De sorte Engle</sc></nonum></center>
Stormen har sit Glavind draget.
Stormen er det stærke Riis,
Hvormed Adam blev udjaget
Af sit skiønne Paradiis.

Stiernen, som saa rød er blevet,
Er den blodige Rubin,
Som for Balzazar har skrevet:
Mene Tekel Uphrasin.<note><i>Mene Tekel Uphrasin</i> betyder <i>vejet og fundet for let</i>, jvf. <xref bibel="bibeldaniel05,25-28">.</note>

<center><nonum><sc>Mennesket</sc></nonum></center>
Vee mig! Vee! De skarpe Tiørne
Saare mig i dunkle Nat.

<center><nonum><sc>De sorte Engle</sc></nonum></center>
Mindes du de vrede Biørne,
Som Elias hævned brat?<note>Jvf. <xref bibel="bibel2konge02,23-24"></note>

<center><nonum><sc>Mennesket</sc></nonum></center>
Ha, jeg flygter! Himlen vredes.
Ha, jeg flyer dig, Stierne rød!

<center><nonum><sc>De sorte Engle</sc></nonum></center>
Cain giorde ligeledes,
Efter Abels lumske Død.

<center><nonum><sc>Mennesket</sc></nonum></center>
Tie, Du Nattens vilde Hvinen!
At til Gud jeg bede kan.

<center><nonum><sc>De sorte Engle</sc></nonum></center>
Mindes du, i Helved-Pinen,
Bønnen fra den rige Mand?

<center><nonum><sc>Mennesket</sc></nonum></center>
Ey jeg vil mig meer formaste,
Pungen kaster jeg i Dynd.

<center><nonum><sc>De sorte Engle</sc></nonum></center>
<center><nonum><small>med Skoggerlatter</small></nonum></center>
Judas! Kan du ogsaa kaste
Bort din skammelige Synd?

<center><nonum><sc>Mennesket</sc></nonum></center>
Havet bruser! Storme tude!
Himlens blege Dødning leer.
Det er ude! Det er ude!
Der er ingen Redning meer.

---

Vaade Piil i Nattens Taage sveier,
Dybt den visne Green til Jorden vaier,
Som sig hæved før saa grøn, saa let;
Nattens Magter harmes ikke længer.
Helved kræver ikke meer sin Ret.
Blegt og blodigt brustne Legem hænger!


I:oehlen1999050107
T:Getsemane og Golgatha
F:Ey længer Druens Purpur luer
N:Teksten følger <I>Poetiske Skrifter</I> (1805), I, side 471-75.

Ey længer Druens Purpur luer,
Den milde Himmels sidste Smil.
Hvorhen det matte Øie skuer
Det træffer Saar af Dødens Piil.
Den kolde Dug, som Skoven væder,
Paa gule Løv med Zittren staaer;
O Jesus! det er dig, som græder,
Udi den visne Urtegaard.

Hvor er den Ild, som venligt ulmed?
Er den bag vaade Grene slukt?
Hvor er det søde Blod, som svulmed,
Som funkled i den klare Frugt?
Umaadelige Bægre bramme
Blandt Skaren, ryggesløs og vild,
Thi brænder nu som Helved-Flamme,
Hvad før har smilt, som Himmel-Ild.

De Sandheds-Ord, du kierlig talte,
I Vindens Pust, i Fuglens Røst,
Som Blomsterflokkens Farver malte,
Som lued i den Renes Bryst,
De Sandheds Ord, den store Naade,
Slet ingen Virkning har frembragt.
Nu vil man nedrig dig forraade,
Saa stor er Helveds onde Magt.

At du fra Faderen mon svæve
I himmelsk Salighed herned,
For Sielen til sit Hiem at hæve,
Af sand, uskrømtet Kierlighed,
For Støvet af sin Drøm at vække,
For dem, som dybt i Pølen gaae,
En kraftig, hielpsom Haand at række -
Det skiønner Ingen, Ingen paa!

Den hulde Blomst de snart mon glemme,
Det Himmelvink de ey forstod,<note>Det] Den</note>
De døved vildt Naturens Stemme,
Og ryggesløst de drak dit Blod.
Din Godhed og din hulde Naade
Fandt ingen from, taknemlig Giest,
Med Haan de Alt med Fødder traade,
Og raabe nu: Korsfæst! Korsfæst!

Derfor paa disse skumle Steder,
Ved denne nøgne, tørre Hæk
Rørt og medlidende du græder
I Kedrons vemodsfulde Bæk.
Ey for dig selv din Taare strømmer,
Ney, for den hele, hele Slægt
Den bittre Kalk du blidt udtømmer
Og bukker under Korsets Vægt.

For til Opmærksomhed at drive
Den Flok, der ey din Skiønhed saae,
Du lader dig af Torne rive,
Og Haglens blege Bødler slaae.
At Døden hver en Fryd begraver,
At evig Glands kun hist er til,
Det viser du mens du tillaver
Det blodigstore Sørgespil.

Alt seer jeg lumsk dem hid at drage,
Sagtmodigt paa det tørre Mus.
Din <I>Glorie</I> de vil forjage,
Med <I>Lamper</I> og med røde <I>Blus</I>.
Den visne Hauge op de lyse;
Men Svampe, som blandt Tidsler groe,
Ved Lygtens Skin af Kulde gyse,
Hvor før i Solen Blomster loe.

Din sande Guddom frækt de dræbe,
Din Dyd tør dog ey dræbes end,
Thi giver dig den kolde Læbe
Et <I>Judas-Kys</I>, som <I>Broderven</I>.
Men Læberne, som frostigt isne,
Skal vise fræk Fortrolighed,
Skal bringe Krandsen til at visne,
Og drage dig til Mængden ned.

Thi vender du med blege Kinder,
Fra de fortabte, blinde Faar.
Medlidende din Taare rinder,
Og høit du sukker, mens du gaaer.
I Sneen dine Kinder blegne,
Hvor Rosen lued før saa smuk,
I Regnen dine Taarer segne,
I Stormen døer dit sidste Suk.

Naturen i sit Sørgeklæde
Gientager aarlig taus din Død.
Høit Englene fra Skyen græde
Af Medynk over Livets Nød.
Ukiendte Magt med Vrede hævner
Den Haan, man yttrede mod dig.
Som Templets Forhæng vældigt revner
Den frosne Jordbund, ængstelig.

Den skyller til med isne Vande,
Og reent udslettes Livets Fied;
En eneste uhyre Pande
Bedækker store Rettersted.
Og bladløs staaer, blandt nøgne Stene,<note>blandt] blant</note>
Hvor Vaarens Glands længst iled fra,
Det sorte Træe, med tørre Grene,
Som Korset hist paa Golgatha.


I:oehlen1999050108
T:Disciplenes Jubel-Hymnus
F:Vi vil ey forsage!
N:Teksten følger <I>Poetiske Skrifter</I> (1805), I, side 476-80.

Vi vil ey forsage!
Med de svundne Dage
Skiønne Stierner svandt.
Ondskabs Rovdyr tørste!
Ned ad Lysets Fyrste
Purpurblodet randt.
Folket stod og saae hans Blod,
Mørkets tykke Forhæng revned -
Tiden har ham hævnet!

Satan vældigt kæmper,
Lyset tit han dæmper,
Men det dræbes ey.
Høit mod Himlens Buer
Snart, i andre Luer,
Søger det sin Vey;
I sin Død, saa hellig sød,
Stiger det, som Morgenrøden,
Seirer selv i Døden.

Med andægtigt Øie
Blikket hen vi bøie
Paa den store Tid,
Da den hulde Naade
Ned til Jorden traade,
Som en Yngling blid.
Yngling skiøn! Du varst Guds Søn!
Derfor er vor Trøst, vor Ære,
Nu dit Navn at bære.

Korset, som du slæbte,
Ey din Guddom dræbte
I sin bittre Favn.
Hvad som ey kan fødes
Det kan aldrig dødes,
<I>Evig</I> er dets Navn.
Himmel-Ild! veldædig, mild!
Briste kan dit svage Kammer,
Men din Lue flammer.

Spredt blandt Jordens Vrimmel,
Blev dit Lys, O Himmel!
Samlet i din Ven.
Da hans Læber isned,
Da hans Hierte visned,
Spredtes det igien;
Men den Barm, saa huld og varm,
Ak! som kunde <I>Alt</I> forbinde -
Der var Himlen inde.

Derfor ned vi bøie
Her, med hævet Øie,
Dybt det stolte Knæe;
Strække vore Hænder,
Medens Taaren brænder,
Mod dit sorte Træe.
Bleg og hvid i Dødens Strid,
Viser du, i Martyrnøden,
Himlens Roe i Døden.

Blus, I Roser røde!
Jesus aldrig døde,
Smil, du Himmel blaa!
Styrter ham tilfode!
Jesus er det <I>Gode</I>,
Det kan ey forgaae.
Uforsagt mod Helveds Magt.
Giøglespil er Satans Vælde,
Den kan ey os fælde.

Lad da Medgang smile,
Lad da Modgangs Pile
Tørne mod vor Barm,
Lad da Vaaren lue,
Lad da Vintren true
I sin bistre Harm,
Lad da brat i Mulm og Nat
Livets skiønne Tider blegne!
Gud er allevegne.

Naar Naturen isner,
Selv naar Tiden visner
Uden Blomst og Lyst,
Dog hans Smil vi skuer,
Dog hans Elskov luer
Inderst i vort Bryst.
O! der staaer en evig Vaar,
Paradiset, længst forsvunden,
Der er atter funden.

Midt i Vintrens Ørke,
Mellem Iis og Mørke,
Knyttes dette Baand.
Inderligt vi brænde!
Han vort Hierte tænde
Med sin Helligaand!
Du est nok, vor liden Flok!
Af dit Frøe i nøgne Mose
Springer Fremtids Rose.

Hvad er vel vor Kummer?
Denne dorske Slummer
Selv ey martre kan.
Tænk hvad Hine lede!
Tænk hvad Hine strede,
For at døe, som han!
Uden Harm da, Arm i Arm.
Kierlighed forene Flammen!
Amen! Amen! Amen!

H1:
H1:Anden Deel
H1:

H1:Vaulundurs Saga

I:oehlen2002101401
T:Vaulundurs Saga
TYPE:prosa
N:Teksten følger <I>Poetiske Skrifter</I> (1805), II, side 1-74.
N:Noter med en foranstillet asterisk er Oehlenschlägers egne.

Finmarken er et Land, som ligger saare høit oppe mod Nord. Der er meget koldt; thi Solen hæver sig kun om Sommeren lavt over Synskredsen paa Himlen. Aften- og Morgenrøde løber i Eet; og hvad der begynder og ender den lange, varme Dag, længer Syd paa, og ligesom indfatter den i røde Guldbræmmer, det glimter her heel mat og sørgeligt, paa det at Livet skal ikke plat forgaae. Derfor er ogsaa al Overflødighed af Væxter og Urter flygtet fra disse Enemærker; kun de magre Naaletræer, som nærme sig til Forsteningerne, voxe omkring paa de nøgne Fielde, der den meste Tid ere bedækkede med Iis og Snee. Folkene her ere ogsaa heel smaae og sammensnærpede, og Rensdyret er, af Fæe, næsten det eneste, hvad der opliver den døde Natur. Den halve Deel af Aaret er Solen ganske ikke tilsyne, og da er det kun nogle sære Strimer i Nord, der lyse med et mat Skin, ret ligerviis som Metalaarerne i de hule Fielde. Thi hvad Landet mangler over Jordskorpen, det erstattes igien fuldelig ved hvad der udi Biergene befindes. Og er det ligesom den udvortes Natur vilde hentyde paa den Rigdom der er udi Biergene, da de have Udseende og Frændskab dermed, som de steenagtige Træer og metalstrimede Nordlys, om hvilke nyligen er mældet. Selv Menneskene have en besynderlig Overensstemmelse i saa Skiel, da de at see til ere uanseelige, men deres Lemmer ere stærke og fast sammentrykte, og de i Almindelighed have en ypperlig Forstand og stor Kløgt, saa at det Indvortes besidder i Rigdom, hvad det Udvortes slet hen mangler, ret saasom Fieldene. Deres eneste Higen og Tragten gaaer derfor ud paa, at bringe for Lyset, hvad den haarde Natur indslutter, til Forundring for de Folk, som boe længer Syd paa; de ere gode Biergfolk og ypperlige Smedde. Og da de nu, al deres Tid, lever i en sælsom og uforstyrret Forening og Fortrolighed, med den skiulte og dybe Natur, saa aabenbares der ogsaa for deres Gemyt heel underlige og sælsomme Ting, der ere Andre ubekiendte, hvilket er Aarsag i at de besidde Spaadomskraft og sær Viisdom.
    <i>Slagfidur, Eigil</i> og <i>Vaulundur</i> vare Brødre af Finnernes Æt, deres Fader var Konge; hans Navn er i den lange Tid forkommet og findes ikke udi de gamle Sager. Disse Brødre vare vise, stærke og ypperlige. Og som det nu gemeenlig hænder sig, at de Mennisker som opvoxe i Overflødighed, og Intet mangler, og Intet maa undvære formedelst Nødtørfts Skyld, gierne trives bedre end Andre, saa vare ogsaa disse Brødre heel store og skiønne, og havde Intet tilfælles med de øvrige Finner, uden Snildhed og Kløgt, og ugemeen Forfarenhed udi at smedde Malm, samt hvad der hører til at finde, opgrave og rendse det.
    Nu hændte det sig engang, da disse Brodre vare i Biergene og udhugge Jern, at de pludselig funde en Guldmine. De bleve herover heel glade og arbeidede saare, for at faae det pure Malm løst. Iblandt Andet funde de en Guldklump, som udmærkede sig, fremfor de Øvrige, i Finhed og Ypperlighed. I denne Guldklump sad der trende store Ædelstene af forskiellig Farve, een rød, een grøn, og een blaae, som tilsammen udgiorde et sælsomt Tegn. Denne bare de hiem og viste deres Moder Dronningen, som var en Spaaqvinde og saare klog.
    Aldrigsaasnart havde Dronningen seet og betragtet denne Guldklump, førend hun gav sig bitterlig til at græde, og kunde længe ikke tale for Sorg og Drøvelse. Da hun nu endelig kom til sig selv igien, og Sønnerne spurgte hende om: hvad da dette Tegn havde at betyde, og om der var nogen Ulykke at befrygte, for dem eller deres Æt? Saa sagde Moderen: Ak mine kiere Sønner! Eder er en stor Lykke beskieret. Da nu Sønnerne trængte ind paa hende, og spurgte hende hvi hun da græd og klynkede, naar der intet Ondt var dem i vente, men tvertimod alt Godt? Saa sagde hun: Ak mine kiere Børn! Tilgiver mig min Bedrøvelse og Graad, thi det giør mig saa bitterlig ondt at I skal skilles fra mig, da jeg dog havde troet at intet uden Døden skule adskille os. Derpaa sang hun, uden at oppebie Sønnernes Svar, saaledes, efterat hun først endnu engang havde betragtet Guldklumpen, heel agtsom, med den røde, grønne og blaae Ædelsteen:

        Grøn siger: Græs,
        Blaae: klar Himmel,
        Rødsteen: Roser,
        Guld: Væn Møe.
        Længer ned
        Jer Nornen vinker,
        Hvor lysblaa Himmel
        Om spraglet Vaargræs
        Venligt hvælver.
        Lillievande,
        Med guldgule Lokker,
        Skal der Eder kryste
        Til hvide Bryste.

Da Slagfidur, Eigil og Vaulundur det hørte, bleve de betagne af en stor Glæde; thi de havde ofte gaaet og talt med hinanden, om hvorlunde de skulle faae sig Hustruer, efter deres Sind; thi Landets Qvinder der, vare smaae og uanseelige, og deres Hierter vare blevne hart betagne af Længsel efter de skiønne Qvinder, som boede længer mod Syden, om hvilke deres Moder, som var en svensk Konningsdotter, ofte havde talet. De havde tit besluttet at drage did, men deres Forældres Bønner havde holdt dennem tilbage. Det var derfor den høye Tid at dette lykkelige Varsel indtraf, thi de trende unge Kæmper længtes saare, og det var heel ynkeligt at see dem gaae søvnløse om Natten over de kolde Sneebierge, med Riim i Lokkerne og Graad paa Kinderne, hvorudi de blege Nordlys speilte sig,
    Da nu altsaa Moderen, ved sær Viisdom, havde aabenbaret denne deres tilstundende Lykke, og Forældrene saae at det var en Styrelse af Nornerne, som sidde under den Ask Ygdrasil i Asgard, og bestemme Menniskenes Skiebne, saa sloge de sig til taals, hvorvel de begge, sær Moderen, fældte bittre Taare. Derpaa klædte de trende Brødre sig i lyse Brynier, og bunde tunge Slagsværd om deres Lænder, og satte Guldhielme paa deres Hoveder, hvilke de havde smeddet sig af den store Guldklump. De trende Ædelstene, som derudi befandtes, havde de deelt og paa en konstig og sindrig Maade sat udi Hielmene, hvilket gav dem en sær Anseelse, og forhøiede deres naturlige Danished. Slagfidur havde valgt den Grønne, Eigil den Blaae, men Vaulundur den Røde. Derpaa spændte de stærke Rener for deres Slæder og joge afsted. Og var det da heel underligt at skue de trende Ungersvende, blussende af Ungdoms Fyrighed og Forlængsel, i de straalende Pandserplader, siungende, som en Vind at jage over den kolde, stille Snee, mellem Granerne, der ligesom af Misundelse rystede den hvide Riim ned paa deres Hielmbuske, i det de fore dem forbi.

    De kiørte længe indtil den klare Midnat, da Stiernerne komme frem paa Himlen, ligesom af Nyfigenhed, for at see hvorhen de vilde styre deres Kaas. Som de nu fore over Sletten, forbi det Bierg, hvori de tilforn vare van at opgrave Malm, saae de i det lyse Maanskin en Hob smaae Mænd, der komme vrimlende ud af Bierget, og løbe henimod dem, over Sneen, saa let, at der slet intet Spor kiendtes. De havde graae Trøier paa, som sadde dem knapt om Livet, røde Huer, røde Øine, og sorte Tunger, med hvilke de lallede ud af Munden, i det de blinkte med Øinene. Det var <i>Svart-Alfer</i>, som da de komme nærmere til Slæden gave sig til at dandse rundtomkring den og siunge:

        Slagfid, Eigil,
        Dertil Vaulund,
        Kongesønner!
        Hvi vil I svigte?
        Fødte Finner!
        Fødte Biergmænd!
        Den grønne Karfunkel
        Bedr' end Græs er.
        Rosenstenen
        Bedr' end Rosen er,
        Blaaglimmerten
        Bedr' end Luft er.
        Hvi vil I fornægte
        Finnevæsen?

    Eigil slog paa sin Reen, saa at den foer frem og styrtede een af Svart-Alferne til Jorden; da standsede de Andre den udi sin Fart, og siunge atter:

        Under Jordskorpen
        Er Finneverdnen,
        Er Finneglæden.
        Søg ey Uden,
        Hvad Inden I eye.
        Forsmaae ey de spøgende
        Smaae Svart-Alfer.
        Vi vise Jer Vey
        Til Jern og Guld,
        Til smukke Stene.
        Det Bedste er Inderst
        Og ey Yderst.
        Under Jordskorpen
        Er Finneverdnen,
        Er Finneglæden.

    Slagfidur slog til sin Reen, saa at den foer frem og styrtede endnu een af Svart-Alferne til Jorden; da standsede de Andre den atter udi sin Fart og siunge atter:

        Fordi Eigil
        Ad Renen høded,
        Fordi Slagfidur
        Ad Renen høded,
        Vort Had dem følge!
        God Tid! Ond Tid!
        Graadstid! Dødstid!
        Fordi Vaulund
        Svart-Alfer svigted:
        God Tid! Ond Tid!
        Graadstid! Frydstid!
        Thi ei han høded.
        Farvel I Finner!
        Kongesønner.

    Derpaa saae man dem ved det klare Maanskin løbe over den hvide Slette, hen i Bierget igien. Deres Stemme havde en underlig Klang, den lød, som naar svag Nattevind hvidsler giennem Sneen i Smaakrat; og som de tørre Løv der rives af, naar saa skeer, og møde sig i Luften, var deres Dands.
    De trende Brødre bleve heel underlig tilmode over dette Blindværk; dog troede de Guldklumpen og deres Moders Spaadom bedre end Svart-Alfernes forvirrede Sang, som de desuden ingen ordentlig Rede kunde finde udi; thi droge de altsaa hurtigen Syd paa. Deres Moder havde givet dem allehaande Spise og Drikke med paa Reisen. De sov, naar de bleve altfor trætte, i deres Slæder, og bedækkede sig med Renshuder. Paa denne Maade komme de efter adskillige Dagreiser til Sverrige, til et Sted, som kaldes Ulfsdalen, formedelst de mange Ulve som derudi befindes. Der byggede de sig en Gaard ved en Søe, hvor der var mange og skiønne Fiske; og levede saaledes medens Vinteren varede af Fiskerie, og af at gaae paa Jagt, efter Ulve og Biørne, af hvis Skind de giorde sig Klæder og Sengedækker.
    Da nu Vaaren frembrød, bleve de heel forfærdede ved at see Solen komme saa høit paa Himlen, og da nu de pene Smaablomster myldrede frem af den skiøre, lune Jord, da bleve de saare glade og mærkede vel at Spaadommen snart vilde gaae i Opfyldelse; sær da Himlen blev saa giennemsigtig og blaae som Ædelstenen i Guldet havde været, ja vel mere. Da de nu fra Barnsbeen vare van at arbeide i Biergene efter Metal, og ikke kunde modstaae den gamle Drift, saa ginge de een Dag hen i eet af de Fielde, som omringede Ulfsdalen, for at grave og søge. Som de nu vare vel forfarne, funde de snart Aarer, dreve altsaa deres Arbeide med stor Lyst og Glæde, da der Ikke var saa koldt her, som i Finmarken, hvorvel de tillige erfarede at Metalaarerne ikke vare saa rige, sær paa Jern, som der. Da de nu efter velforrettet Sag og heel belæssede vilde gaa hiem, og komme ned i Dalen, da mødte dem pludselig et saare mærkværdigt og lysteligt Syn. Thi de skuede trende Møer, siddende ved det speilklare Vand paa Marken; de spunde Hør, og deres Svanehamme laae ved Siden af dem. Deres Haar, som var finere og gulere end Hørren de spandt, vare bundne med Silkebaand høit oppe i Nakken og flagrede derfra i bølgende Lokker ned over deres fyldige, hvide Skuldre og Bryster. Forresten vare de ranke og smekkre, med store blaae Øine, hvilke de meget milde fæstede paa de trende Brødre. Slagfidur, Eigil og Vaulundur bleve herover betagne af stor Elskov, men tillige af overvættes Forundring; thi de trende Møer, af hvilke den ene havde et grønt, den anden et blaat og den tredie et rødt Klædebon, vare for deres Aasyn at skue, som de trende Ædelstene; og da nu Marken overalt var fuld af gule Blomster, saa forekom det dem, som den hele Egn, med hvad derudi befandtes, viste sig for deres Øine, som den nysbenævnte Guldklump, kun meget større og skiønnere.
    Da de altsaa nu ikke tvivlede længer om, at deres Moders Spaadom jo skulde gaae i Opfyldelse, saa ginge de hen til de trende Møer, for at kundgiøre dem deres Hændelser, og for at beile til dem. Men da de nu komme hen, og stode midt for deres Aasyn, og bleve bestraalede af deres store Skiønhed, da kunde de ganske intet tale. Da sang Møerne:

        Ædle Kongesønner!
        Slagfid! Eigil! Vaulund!
        Hil Jer ædle Kæmper!
        Svanhvid, Alrun, Alvild
        Nornen hid hensendte,
        For at bringe Glæde
        Finnekongers Afkom.

    Da Brødrene det hørte, toge de dem i deres Arme og førte dem ind i deres Gaard, hvor kort derpaa deres Bryllup stod, og levede de siden lang Tid uforstyrret lykkeligen og vel tilfreds. Slagfidur fik Svanhvide, Eigil Alrune, Vaulundur Alvilde.
    Men nu hændte det sig een Dag, da de saaledes havde levet tilsammen i <i>ni Aar</i>, at deres Qvinder heel blege og nedslagne kom ind til dennem og sagde: Kiereste Husbonder! Vi kunne nu ikke, hvor gierne vi end ville, blive længer hos Eder. Vi ere <i>Valkyrier</i>, og ere bestemte til i ni Aar at følge Stridsmændene i Kamp, naar vi andre ni Aar have husvalet os ved vore Husbonders Omfavnelser. Vi formaae ikke at sætte os op imod vor Skiebne, for hvilken raader en høiere Magt, maa derfor med Taalmod føie os i den; hvilket vi ogsaa raader Eder at giøre, hvis I vil vel fare. Om ni Aar komme vi tilbage, og skal I da finde os rede til i Alting at rette os efter Eders Villie, som det sømmer sig gode Ægtehustruer at giøre. - De trende Brødre bleve ganske meget forbausede og bedrøvede, over denne Tale. De sagde: Om ni Aar er vor bedste Ungdom forbi, da ville vi ikke have megen Husvalelse af Eders Omgang, saa lidt som I af vor. Valkyrierne svarede: Vi blive aldrig gamle, og stærke haardføre Mænd, som I, ældes ikke saasnart. Paa det at I ikke skulle forlænges, eller græmme Eder plat, mens vi ere borte, saa ere her trende Nøgler, med dem kunne I aabne Biergene og tage de kosteligste Metaller ud; saa mangler I aldrig Malm at smedde af, kan altsaa blive rige, samt høit anseete og berømmelige Mænd. - Da de havde sagt disse Ord lagde de Nøglerne paa Bordet, kyssede deres Husbonder, og forsvunde heel pludseligen.
    De trende Brødre bleve saare bedrøvede over denne Hændelse. Fra den Tid af var der tyst og skummelt i Ulfsgaarden. De ginge kun ud for at søge Føden, i Qvel naar det mørknedes satte de sig tause hen, hver i sin Krog, og stirrede paa hverandre indtil Midnat, da de lagde sig i de kolde Senge, og tænkte paa den Glæde de der havde nydt, ved deres kiere	Hustruers Omfavnelser. Tilsidst besluttede Slagfidur og Eigil at drage vide ud i Verden, for at opsøge deres Qvinder igien. Vaulunder, den Yngste, raadte dem med kloge og fornumstige Ord derfra, i det han sagde: Hvad hielper det at flakke omkring? I hvilken Kant af Verden vil I uddrage for at opsøge dennem? Udentvivl flyve de usynligen giennem Luften. I vil fare vild og vanismægte, og times da aldrig den Lykke at omfavne Eders Qvinder igien, hvilket vel kunde skee, hvis I med Taalmod vilde oppebie de ni Aars Udløb. Brødrene agtede kun lidet paa hans Tale, thi Elskov og Forlængsel havde ganske betaget dem.
    Da de nu altsaa havde fyldt deres Braage*<footnote>* Vadsække.</footnote> med Føde, samt taget tvende store Guldhorn med sig, fyldte med gammel Miød, saa toge de Afskeed med deres Broder og ginge bort. Vaulunder var saare mod i Hu, og Taarerne runde stride ned af hans Kinder; thi det bares ham for, som om han aldrig skulde see dem oftere. Han bad dem endnu engang have Taalmodighed, men Brødrene svarede ham: Vi formaae<footnote>formaae] forsmaae</footnote> ikke at sætte os imod den store Forlængsel, som hverken lader os have Roe Nat eller Dag. Bade ham derfor passe Huset vel og skalte over deres Eiendom efter eget kloge Tykke, indtil de komme tilbage. Da nu Vaulundur saae at det nyttede slet intet at bringe dem fra deres Forsæt, saa ønskede han dem, som en god Broder, en lykkelig Reise; bad dem ogsaa, hvis de skulde træffe hans kiere Hustrue Alvilde, at bevæge hende til at drage hiem igien, da han længtes inderligen efter hende, hvorvel hans Længsel ikke var saa daarlig, at den skulde forlede ham til at modsætte sig hendes Bud; ledsagede dem derpaa til paa den anden Side af Skoven, hvor de fulde hannem<footnote>hannem] hammen</footnote> om Halsen. Hvorpaa Slagfidur, den Ældste, sagde: Hvorvel jeg har et godt Haab, min kiere Broder! og fuldvel troer at jeg skal see dig igien, saa vil jeg dog her sætte et Mærke, som jeg vil bede Guderne, forunde den Kraft, at det kan vise dig, hvad enten jeg er levende eller død. Traadde derpaa et dybt Fodspor i Jorden og sagde: Saalænge dette Fodspor staaer tydeligt og uforkrænket, da times jeg i ingen Fare; finder du det derimod fyldt med Vand, da er jeg druknet udi Havet, finder du det fyldt med Blod, da er jeg død udi Kampen, finder du det tildækket med Muld, da betyder det at jeg er sotdød<footnote>sotdød] sortdød</footnote>, og hviler neder i Jorden. Eigil, som tyktes vel om sin Broders Daad, giorde nogle skridt derfra det samme; hvorpaa de vandrede bort, efterat de først havde skaaret sig tvende Vandringsstave udi den tykke Skov. Vaulundur stirrede efter dem, saa langt hans Øine kunde række. Da de vare svundne bag Bakken, gik han hiem, grundende med langsomme Skridt.
    Brødrene fortsatte imidlertid deres Vey. Henimod Aften satte de sig ved Indgangen til en Lund, ved en Elv, som slyngede sig giennem Egnen. Her gave de sig til at spise, og drukke hinanden til af de store Guldhorn. Det var midt om Sommeren, Aftenen var kiølig og sval, det grønne Løv i Skoven, som takte sig over deres Hoveder, gav en liflig og vederqvægende Lugt, og Fuglene, som sprunge omkring paa de smaae Qviste, qviddrede af al Magt. Brødrene afspændte, for ydermere Mageligheds Skyld, deres Guldhielme med de skiønne Ædelstene, og lagde dem ved deres Side. Slagfidur syntes at den grønne Karfunkel aldrig havde givet saa underligt et Skiær fra sig, som nu; dens Straaler fløde paa det besynderligste sammen med Glandsen af det friske Græs og de unge Løv, og det var ham fast umuligt at skielne om det var Stenen eller det Grønne, som meddelte hinanden deres Glands. Eigils Hielm laae ved Bredden af Elven, og Blaaglimmerten, som sad derudi, forenede ligesaa forunderligt sin Farve med de blaae Bølger der rullede i Floden, og med den lyse Himmel, som hvælvede sig over den. Da de nu havde nydt det gode Maaltid, satte de Hornene ved Siden af sig, med Spidserne i tvende Muldvarpeskud, og gave sig til at sige allehaande lystelig Skiemt og Gammenstale; thi Miøden og den smukke Aften havde giort dem oprømte. Imidlertid blev det mørkt, og Maanen som stod op i Synskredsen, lige over for dem, blandte paa en sær Maade sit Skin med Glandsen, der straalede fra de store Guldhorn. Som de derfor sadde allerbedst, blev Eigil pludselig ganske alvorlig og forfærdet, og da Slagfidur spurgte hvad der fattedes ham? Sagde han: Det kommer mig saa underligt for, at Maanen, ligesom en blodig Bøddel, griner mig lige i Ansigtet. Slagfidur bad ham lade slige Tanker fare; men Eigil sagde: Hvor er Blaaglimmerten i min Hielm? Slagfidur svarede: Den sidder der endnu, men Nattens Mørke og Grenenes Skygge har udslukket dens Farve. Eigil sagde betænkelig: Ikke allene dens, men ogsaa Havets og Himlens Farve. Og ligesaa er det gaaet Stenen i din Hielm; det grønne Skiær i den, forsvandt med Farven paa Græsset og Træerne. Men Maanen, hisset, er Vaulundurs røde Ædelsteen; og den har overvundet vore, og overlevet dem begge. Slagfidur vidste ikke hvad han skulde svare; Han sagde: Jeg har et godt Haab! Det blomstrer saa grønt som Stenen i min Hielm, endogsaa om Natten, Eigil svarede: Jeg haver intet Haab, og drives kun af en ængstlig<!-- ængstelig --> Forlængsel, langt, langt hen i den vide Verden, efter noget Bedre. Derfor har jeg begivet mig paa Reisen, og derfor stirrer mit Blik hele Timer ud i den tomme, blaae Himmel, og derfor er Stenen i min Hielm blaae, og derfor var Alrunes Klædebon blaat; og den matte, dunkle, tærende Forlængsel er min Valkyrie! Slagfidur rystede paa Hovedet og rakte ham Miødhornet, hvilket Eigil strax tog; og da han havde drukket, fik han igien sin forrige Munterhed. Slagfidur drak nu ogsaa; og finge de dem Begge en halv Ruus, hvorover de glemte alle overstandne Gienvordigheder, og besluttede ikke at hvile, førend de havde fundet deres Hustruer. Slagfidur sagde: Finder jeg ikke min Svanhvide, da er jeg en Mand disværre. Det er den skiønneste Svane, der nogentid er svømmet giennem den klare Luft. Ingen Svane bryster sig saasom hun, med saa megen Ungdomsfylde og Tugtighed. Det er den skiønneste Qvinde Sol har skinnet paa, og som nogen Mand har favnet. Eigil sagde: Du liuger! Een Qvinde veed jeg, som hedder Alrun; ikke favner Odin Frygga med saa megen Vellyst, som Eigil hende. Slagfidur sagde: Aldrig har jeg endnu løiet, og skal Den times stor Jammer og Meen, som siger mig det paa. Eigil svarede: Ikke skielver Eigil meer end en dybtplantet Bannerstage, skiønt han dog sagde at du løgst. Da Brødrene havde vexlet disse Ord, droge de ud deres store Slagsværd, og hug paa baade Hænder. Hvorpaa Slagfidur tilsidst spaltede Eigils Hielm, saa at Stenen brast; hvor paa Eigil blev fortumlet i Hovedet og styrtede baglænds ned i Elven. I det samme forandrede Maanen sin Ildfarve og blev bleg, som en Dødning. Slagfidur stod længe i Tanker og støttede sig til sit Sværd, i det han stirrede ned i Elven, hvor hans Broder var druknet. Da hørte han som en Raslen bag sig i Skoven, og det kom ham for, som om han hørte disse Ord synge med svage og hæse Røster:

        God Tid! Ond Tid!
        Graads Tid! Dødstid!

    Han tænkte strax paa Svart-Alferne, og vendte sig hurtig - men da var Alting forsvundet. Slagfidur var saare mod i Hu. Han var nu ganske kommet til sig selv igien og overveiede: hvordan hans Broder nylig havde siddet ved hans Side, fuldkommen karsk og sund, og hvad han havde talet, og hvordan han nu havde saaret ham, og styrtet ham ned i Floden og paa den Maade været Aarsag i hans Død. Sandelig, sagde han, der var Noget i hvad Eigil sagde, om den utydelige, uvisse, veiløse Længsel, som ikke vidste selv hvor den vilde hen, og som ingen Rist eller Roe havde, Dag eller Nat; men var bestandig Bevægelse og Forandring underkastet, ret som Vandet, og uden Ende eller Maal, som det vide Himmelrum. Og begge Dele ere blaae! Og Stenen i Eigils Hielm var blaae! Og nu ligger han selv midt i Elven! Sandelig! der er et høistforunderlig Frændskab mellem Alting i Naturen, og hvorfor skulde Menneskens Hu, Sindelag og Skiebne være undtaget derfor? Det var ogsaa Eigils ubændige Sind der bragte ham til at nedstyrte een af Svart-Alferne; han forførte mig til det samme; og det er ikke godt at have dem til Fiende, - Ak, tænkte han saa igien, efter en liden Stund, jeg haver nu med egen Haand dræbt min Broder! Min Hustrue er borte, og jeg vandrer nu ganske ene omkring i et fremmed, ubekiendt Land. Skal jeg vende tilbage igien til Vaulundur? Eller skal jeg styrte mig i Elven, og paa den Maade i en Hast giøre Ende paa min store Bekymring og Bedrøvelse? Nei, tænkte han saa igien. Nornerne har ikke bestemt mig til Ulykke. Jorden er grøn; og den er sikkrere at forlade sig paa end Havet og Luften. Jeg har et godt Haab om at finde min Hustrue, og lader mig ikke afskrække. - Som han det sagde, løftede han sine Øine til Himlen. Natten var bælmørk, kun en eneste Stierne glimtede med et usædvanligt, skinnende Lys. Det kom Slagfidur for, som om den nærmede sig mere og mere. Med Armene støttet til sit Sværd, ventede han med stirrende Blik Udfaldet paa dette Særsyn. Stiernen nærmede sig, og alt som den nu kom nærmere, tabte den mere og mere sin runde Straaleskikkelse. Omridsene toge sig efterhaanden tydeligere ud. En menneskelig Skabning begyndte at udvikle sig; og endelig saae Slagfidur at det var hans kiere Hustrue Svanhvide, der svævede skinnende og næsten giennemsigtig, med et grønligt Skiær, over hans Hoved. Han rakte sine Arme i Veiret og kunde ikke tale for Glæde. Da sang Synet med vilde Toner:

        Skye Elvens Bølge!
        Mit Vink du følge!
        Forsag kun ey.
        Til Fieldet bundet,
        Har du dog fundet
        En bedre Vey.
        Du rask dig væbne,
        Velan! Velan!
        Kæmp mod din Skiebne,
        Alt som en Mand.

        Alfader satte
        Blandt Biergets Skatte
        Dig hen, saa viis;
        Men Rosens Bæger,
        Hvor Løvet leger,
        Kun naaer din Priis.
        Du opad stræber,
        Fra gamle Slægt,
        Og modig dræber
        Din Tyngdevægt.

        Med Jernets Vinger
        Du rask dig svinger
        I Foraarsduft,
        Til Fieldet baaret,
        Har du dog kaaret
        Den lune Luft.
        Lad Bølgen vige,
        Og styrt dig ey.
        Husk du skal stige!
        Høy er din Vey.

        See hisset oppe,
        Paa Biergets Toppe,
        I Morgengry,
        Der vil vi hvile,
        Mod Himlen smile,
        I Purpurskye;
        Og drikke Skaaler
        Af Luften der,
        Og gaae paa Straaler
        Af Maanens Skiær!

    Slagfidur følte sig besielet af det vældigste Mod og det fasteste Haab, der ligesom Strømmede ind i hans Hierte, med Tonerne af denne Sang. Den lyse, giennemsigtige Skikkelse vinkede ham, han kastede Braagen og Sværdet paa Jorden, for deslettere at følge sin Elskede, hvis Besiddelse han nu ikke længer tvivlede om; vandrede derpaa, af al Magt, i Blinde, op ad Fieldet. Adskillige Gange blev han mod i Hu, det var for ham, som om Noget drog ham ned i Dalen igien. Eengang vendte han sig, da kom det ham for, som om hans Moders Gienfærd stod for ham, i hvide Klæder, og sang:

        Nyd det Liv,
        Dig Nornen skienkte,
        Med nøisom Glæde.
        Kæmp ey mod Nornen,
        Ey mod Mimer,
        Ey mod Odin.
        Lad ey Vanvid
        Dig bedaare,
        Ey det Onde
        Dig bedrage,
        Flye tilbage!

    Slagfidur betænkte sig. Da dandsede den luftige Qvindeskikkelse i Luften igien, og sang atter med skingrende Røst og feberagtige Bevægelser:

        Kiek du dig væbne,
        Mit Vink du lyde!
        Ond er din Skiebne,
        Dens Baand du bryde!
        Mon Jordens Hele
        Fik Roe og Rist,
        Hvis alle Dele
        Var sig bevidst?
        Da blev Coraller
        Til Diamanter;
        Da skiød Chrystaller
        I andre Kanter,
        Da skar ey Sværdet
        I Kamp og Krige,
        Sig Rosen hærded,
        Rubinens Lige;
        Da Ravn og Ørn
        Sig Huler graved,
        Og Ulv og Biørn
        Fløy over Havet;
        Og uden Hinder
        Rev bort den Traad,
        Som nu dem binder
        Til Trælledaad.

    Da Svanhvide havde siunget dette, fløy hun afsted, og Slagfidur fulgte hende, med stirrende Blik. Somme Steder maatte han svømme over Bierg-Elve, for at følge hende, og krybe over Store Fieldklipper; item springe over store Ridser, der ligesom Drager aabnede deres Svælg, for at sluge ham. Slagfidur mærkede, at alt som han kom høiere, tabte den lyse Skikkelse mere og mere sin Glands. Hendes Ansigtstræk bleve fordreiede. Han blev bange og vilde vende om igien, men det var for silde. En uimodstaaelig Magt drev ham bestandig høiere; og endelig, da han kom op paa den øverste Fieldspidse, saae han ved Daggryet at det var en <i>Svart-Alf!</i> Slagfidur svimlede paa den høie Tinde. En umaadelig stor, grøn Slette laae for hans Øie. Duggen, som blinkte i den matte Morgenrøde vinkede ham. Slagfidur fandt sig betaget af den vellystigste Higen, efter at styrte sig ned i dens grønne, bløde Favn. Alfen vendte sig og sagde: <i>Dødstid!</i> Og i det samme styrtede Slagfidur ned fra Biergtoppen i Afgrunden, hvor hans Legeme jammerligen sønderknustes.

    Vaulundur stod den næste Dag tidlig op og betragtede de trende Nøgler, som Valkyrierne havde givet ham og hans Brødre. Den ene var af Kobber, den anden af Jern, den tredie af Guld. Han tog den første der faldt ham i Haanden, hvilket var Kobbernøglen, gik saa med mange underlige Tanker op i Fieldene. Da han nu længe var gaaet, langs en Klippeelv, fandt han endelig et Sted hvor Fieldet ganske brat vendte en nøgen, skraa Væg ud imod Elven. Dette Sted syntes Vaulundur at være passeligt, thi tog han Kobbernøglen frem, og satte den mod Væggen. Neppe havde han giort det, førend Fieldet revnede, og dannede paa den forunderligste Maade en grøn Grotte. Thi det skiønne Kobbermalm gav et besynderligt grønt Skin fra sig i Klippevæggen, og rundtomkring fandt han den indsprængt med Ædelstene af forskiellig Størrelse, og af samme Natur, som den der sad i hans Broders, Slagfidurs Hielm. Ovenover hang der store Chrystaller af samme Farve, men af tusind forskiellige Skikkelser, ligesom Iistapper, og udgiorde hele Støtter somme Stæder; og allerøverst hvor Fieldet var revnet, snoede sig det tykke Krat saa tæt i hinanden, at der aldeles intet var at see af Himlen. Vaulundur udhug nu saa stort et Stykke Malm, som han kunde bære, og førte det derpaa ud. Neppe var han kommen udenfor, førend Fieldet lukkede sig til, og han kunde ikke noksom forundre sig, over den Hurtighed og Rolighed hvormed det skedte. Det var ham ikke muligt at see hvor Indgangen havde været, og han vilde holdt det altsammen for en Drøm, eller et Blindværk, hvis han ikke endnu havde havt den tunge Byrde paa Ryggen. Nu gik Vaulundur hiem, og rensede og luttrede Malmet, fra alt unyttigt Gruus og anden Tilsætning; smeddede derpaa en stor Kobberhielm, udi hvilken han satte trende af de største grønne Ædelstene. Dette Arbeide varede i adskillige Dage, men da de vare forløbne tog han den Nøgle, som var af Jern, og gik saa med den hen i Bierget, og satte den mod Klippevæggen, der strax revnede ligesom sidst. Men kun paa en anden Maade forlystede dette Syn nu hans Blik. Thi Væggene, hvorvel de vare fulde af Jernmalm, gave et ganske blaaligt Skiær fra sig af Staal, der saae ud som det var anløbet i Ilden. Midt i disse Staalfliser, sadde lutter blaae Ædelstene, liig den Eigil havde i sin Hielm. Midt i Kløften styrtede sig en Bierg-Elv, der fik sin Farve af den klare, milde Himmel, der, ligesom et stramt Klæde, spændte sig over den revnede Kløft, paa hvis Kanter voxte Kierminder og Violer. Vaulunder<footnote>Vaulunder] Vauluuder</footnote> kunde ikke noksom forundre sig over dette Syn. Da han længenok havde mættet sit Øie, hug han et stort Stykke Malm ud af Klippen, i hvilket der sad de største Ædelstene. Derpaa løftede han det paa sine Skuldre, og gik ud. Hvorpaa Klippen ogsaa strax lukte sig for ham, som den sidst havde giort. Af dette Jernmalm smeddede nu Vaulunder et Sværd, hvis Hialte han besatte med lutter blaae Ædelstene; og var dette Sværd saa smidigt, at han kunde vinde det omkring sit Liv, og saa skarpt at det kløvede Fieldstykker som Leer. Da han var færdig dermed, tog han Guldnøglen, og gik atter hen i Fieldet, og giorde hvad allerede to Gange før er meldt. Men hvad han havde seet de tvende første Gange, var plat ud intet imod hvad han nu saae. Fieldet var ikke revnet fra oven ned ad, som hidindtil; men en hvælvet Buegang, giennem hvilken han kunde see Himlen og Havet paa den anden Side, laae for hans Øie. Indgangen til denne Buehvælving var bevoxet med unge Roser. Fra Væggene glimtede det rødeste Guld, og mellem det allehaande andre Metaller. De purpurrødeste Rubiner besprængte Væggene, og deriblandt allehaande Coraller og Chrystaller, af blegere og stærkere Farve. Men hvad der var det Forunderligste: Giennem Ridserne paa Klippen snoede sig, paa en fast utrolig Maade, Viinranker, med modne Druer, der i Rødme og Storhed kappedes med Rubinerne i Fieldet. Endelig hvad der fuldkommen forherligede og fuldendte dette skiønne Syn, var Morgensolen lige over for paa Himlen, som i det samme steeg op af Havet, for den anden Indgang af Hulen, og oplyste det alt med sin luende, liflige Glands. Vaulundur udhuggede nu en stor Guldklump, men det varede længe inden han kunde forlade Bierget, thi han blev ikke mæt af at betragte denne skiønne Hule og af at spise de søde Druer. Endelig gik han dog, og Klippen lukkede sig hurtig til efter ham. Nu smeddede han et saare skiønt og fagert Brystpandser, hvilket han prydede med et Smykke af røde Ædelstene. Dermed forgik en Tid. Da nu Vaulundur var færdig, tænkte han een Morgen: Hvordan mon det gaaer mine Brødre? Erindrede sig ved den Leilighed det Tegn, de havde sadt ved Udgangen af Skoven, paa hiin Side; gik altsaa derhen, hvor de havde traadt Sporene. Da han nu kom did, hvor Eigil havde sat sit Spor, da fandt han hele Pladsen oversvømmet med Vand, i hvilket Himlen speilte sig. Stedet derimod, hvor Slagfidur havde sadt sit Mærke, var ikke allene tildækket med Muld, men ud af Muldet var allerede fremsprunget en Hoben unge, bløde Græsstraae. I et Birketræe, ved Siden af dette Sted, sad der en Drossel; og hvergang der rørte sig en sagte Vind, saa at Vandplasen og det unge Græs bølgede, hævede den sin Røst og sang heel sælsomt og sørgeligt. Heraf saae da nu Vaulundur tydeligt, at begge hans Brødre paa en ynkelig Maade vare omkomne; gik altsaa med et tungt Hierte tilbage til sin Hytte, og tænkte paa Veien ved sig selv: Jeg sagde dem det vel! Hvorved Taarerne<footnote>Taarerne] Taarene</footnote> trillede ham ned ad Kinderne, og han kunde den ganske Dag hverken æde eller drikke for Sorg og Drøvelse. - Dagen derpaa gik han i Bierget igien, og hentede mere Guld, og gav sig derpaa til at indrette sig et ordentligt Værksted, for paa denne Maade at oppebie de ni Aars Udløb. Han smeddede nu allehaande kostelige Klenodier og Vaaben, og blev inden kort Tid berømt over det hele Land, for sin Kunst og sin Rigdom. Naar han var kied af at giøre andet Arbeide, smeddede han Guldringe, som han trak paa et Bastbaand, og spændte hen under Loftet. Hvergang han havde faaet en Ring færdig og trak den paa Baandet, tænkte han paa sin Hustrue, Alvilde, hvor fagert disse Ringe vilde klæde hendes spæde Fingre, og trinde hvide Arme, hvis hun endnu var hos ham. Disse Guldringes Antal beløb sig tilsidst til syvhundrede.

    Paa den Tid regierede udi Sverrig Konning <I>Nidudr</I>; han var en liden og mager Mand, bleg i Ansigtet, og med Øinene dybt inde i Hovedet. Han var berygtet over det ganske Land, for sit misundelige og avindsyge Sind. Der gik ham intet mere til Hierte, end naar han hørte at Een af hans Naboer havde udmærket sig ved svare Bedrifter eller Giefmildhed. Han havde dræbt trende herlige Skialdre med egen Haand, fordi de frimodigen havde sagt ham, at han digtede slette Viser; thi da Nidudr var berøvet al Mandighed og Kraft, og slet hen intet besad af fortræffelige Egenskaber, saa var ogsaa hans Hierte qvindligt og forfængeligt, saa at han, skiønt han paa Siel og Krop var heel afmægtig, dog vilde gielde for en drabelig og forstandig Herre.

    Denne Konning havde aldrig saasnart faaet Nys om Vaulundurs store Rigdom og Liggendefæe, førend Blodet steeg ham op i Ansigtet, hvorpaa han blev ganske bleg og skielvede over alle sine Lemmer. Thi han fattede strax det Forsæt at skille ham ved alt sit Gods; men da han tillige var en stor Niding, saa indjog Frygten for at sætte det i Værk ham denne Rædsel og Bævelse. Efterat altsaa den første Rystelse havde lagt sig, kaldte han paa een af sine fornemste Hirdmænd og sagde: Jeg er kommen i Erfaring om, at der skal opholde sig en Mand, Vaulundur kaldet, i mit Rige, som er bleven vide berømt for sin store Rigdom paa Guld og Sølv. Ligeledes har jeg hørt, at han skal overgaae alle Andre i at smedde det ud til Vaaben og kostelige Klenodier. Da jeg nu fuldvel veed, at han er kommen til mit Land, som en arm Biergfin, saa er jeg fast vis paa, at han er kommen til denne Skat ved Røverie, eller ved Trolddom og Finnekunster; er derfor min Villie, at du tilsiger de stærkeste af mine Drabantere og gode Mænd, at de klæde sig i deres Jernbrynier, paa det vi, i Nattens<footnote>Nattens] Nattnes</footnote> Stilhed, kunne ride til Vaulundurs Gaard, og bemægtige os hans Gods, samt gribe hannem. Hirdmanden svarede hertil: At du, Konning Nidudr! vil gribe en Troldmand eller Røver, finder jeg Intet at udsætte paa; kun tykkes det mig sælsomt, at du opbyder en heel Skare, mod en eneste Mand. Thi har han ingen overnaturlige Kræfter, da kan vel een af dine Mænd raade med ham, men er han ved Seid, eller anden Kunst, jettestærk, da kunne vi Intet udrette mod ham, om vi end vare nok saa mange. Konning Nidudr vidste Intet at svare hertil, blev derfor saare vred, greb sit Sværd med baade Hænder, og hug det imod Hirdmandens Pande; men da Kongens Arm var svag og Hirdmandens Pande haard, faldt Sværdet uden synderlig Virkning tilbage igien. Da Konning Nidudr saae at det Intet vilde hielpe, greb han i Hast til sit Spiud, og giennemborede den forvovne Bersærks Indvolde, hvorpaa han strax faldt død til Jorden. Da det var skeet kaldte Kongen paa sine Mænd, og fortalte dem hvad han havde isinde, i det han tillige pegede paa den døde Hovmand, for at betyde dem, hvad Den havde at vente, som satte sig imod hans Villie. Dette giorde et stærkt Indtryk paa alle Kongens Mænd, hvoriblandt de Fleste vare feige og frygtsomme, ligesom han selv, hvorfor de ogsaa samtligen lovede at staae ham bi til den sidste Blodsdraabe.
    Da nu altsaa Solen var gaaet ned, klædte de sig i Jern og giordede deres Gangere, paa hvilke de satte sig, med blanke Spiud i Hænderne, og rede derpaa langsomt hen til Vaulundurs Gaard i Ulfsdalen. Konning Nidudr var meget urolig paa Veien; thi det var Maanskin, og hvergang de blanke Spiud glimtede i det blege Lys, bævede hans Hierte af Frygt for at blive forraadt. Komme de da saaledes til Vaulundurs Gaard, som stod aaben; hvorpaa de listede sig sagteligen ind i Huset, som var tomt og øde, og funde de Ingen. Da der nu Ingen var, og Kongens Øine strax forblindedes af det møgle Guld, befoel han een af sine Mænd at tage Bastbaandet ned fra Loftet, hvorpaa de syv hundrede Ringe vare trukne. Disse betragtede han med sær Glæde, stak den skiønneste paa sin Finger, og bød dem derpaa hænge Baandet op igien, og skiule sig omkring i Krogene, hvor de skulde oppebie Vaulundurs Hiemkomst.
    De havde ikke ventet meget længe, før de hørte en Mand komme gaaende med tunge Skridt giennem Gaarden. Konning Nidudr sagde: Nu hører jeg Vaulundur komme! Der skal Førlighed og Styrke til at træde slige Skridt. Tager Eder derfor vel iagt, at Ingen af Eder geraader i Fare, ved at overile sig; og byder og befaler jeg her, ved min kongelige Magt, at Ingen maa røre sig, førend jeg giver Tegn dertil, eller det skal koste hans Liv.
    Vaulundur kom nu ind af Døren med en Biørn paa Ryggen og et Spiud i Haanden, hvoraf Blodet endnu randt. Han havde jaget den hele Dag, og kom nu hiem ved Midnatstide, hungrig og træt, for at holde sin Nadvere. Thi han havde den ganske Dag intet Vildt truffet, hvilket kom deraf, at alt som han var kommen ind i Skoven, hvor den var tykkest, havde han begyndt at tænke paa sin kiere Hustrue Alvild, og paa sine Brødre. Træt havde han sat sig paa et Klippestykke, med Haand under Kind, for at overgive sig til sine Betragtninger, i uforstyrret Mag; en Biørn, som sprang frem af Krattet, vakte ham, den havde han dræbt, og kom nu saaledes tungsindig og belæsset hiem. Da han nu altsaa havde flaaet Huden af Biørnen, pustede han Gløderne op paa Arnestedet, og lagde tørre Riis og Qviste dertil, saa at der inden kort Tid stod en høi Lue. Derpaa tog han et Guldhorn, fyldt med Biørnens Blod, og kastede det paa Ilden for Odin og Thor; da han det havde giort, tog han en Birkekrands af sin Hielm, som var indflettet med blodrøde Granbær, den lagde han ogsaa paa Ilden og offrede Freya den. Gav sig derpaa til at hugge Skinkerne fra Biørnen, hvilke han satte paa sit Spiud og stegte dem, til de havde nok. Da det var giort, hentede han en Skaal med Miød; hvorpaa han holdt sit Maaltid, og drak sine Brødres, Eigils og Slagfidurs, Minni, som han altid pleiede. Derpaa spilte han Biørnehuden ud med Træepinde, at den skulde tørres for Vinden. Da det var skeet, steeg han op og tog Bastbaandet ned fra Loftet, og talte Ringene. Da nu een af disse manglede, og fast den bedste, blev Vaulundur heel forundret; thi han boede afsides, mellem Fieldene, og havde der været Røvere, meente han, saa havde de vel taget dem alle. Er maaskee min Hustrue Alvilde kommen tilbage, og giver sig først tilkiende ved dette Tegn, tænkte han, paa det at Glæden skal ikke pludseligen dræbe mig? Med disse Tanker strakte han sig hen paa sit Leie, for at vente. Men da Intet rørte sig, sagde han: Indtil Freya igien sender mig sin glædebringende Møe Hnos til Husvalelse, overgiver jeg mig i din Vold, blødarmede Siofn! Hvorpaa han strakte sig hen ad Løibænken, og sov roligt ind.
    Da nu Konning Nidudr mærkede at Vaulundur sov hart nok, sneg han sig frem med sine Mænd, og befoel dem at spænde ham i Jern og tunge Fodbøier; hvilket de ogsaa strax efterkom, saa at han ikke kunde røre sig, da han vaagnede. Vaulundur blev overvættes forundret, da han mærkede hvorledes man havde medhandlet ham, samt saae sig omringet af saamange bevæbnede Mænd. Han troede det var Røvere og raabte derfor: Kommer I for at hente mine kostelige Guldsmykker, da tager dem frit og lader mig løs igien; thi jeg lover Eder at jeg aldeles ikke skal modsætte<footnote>modsætte] modsættt</footnote> mig Eders Daad, hvilket vel desuden saa kun Lidet vilde gavne mig, da I ere saa mange, og jeg kun Een. Konning Nidudr svarede: Store Løfter og sledske Ord gav Loke i Jothunheim; men Jetterne sveeg han dog tilsidst. Ikke er jeg nogen Røver eller Stiemand, som du maaskee formasteligen holder mig for at være, men Nidudr, din Konning og Herre. Vaulundur svarede: Stor Ære og Værdighed beviser I min Hytte, med saa ædelig en Giest, Herre min! Men hvi slutter I mig udi Bolt og Jern, som en Ildgierningsmand? Nidudr svarede: Jeg kiender dig fuldvel, Vaulundur! Fattig komst du herned fra Finmarken til mit Land, og nu eyer du bedre Drikkekar og Klenodier, end Nidudr i sin Sal. Hure gaaer det til? Vaulundur sagde: Er jeg paa Thinge kæret for noget Røverie eller Hærværk, da giør I vel i at føre mig bunden til Taarnet; men er jeg ikke det, hvi mishandler I mig da? Nidudr svarede: Rigdom kommer ikke af sig selv; haver du ikke røvet dit Gods, da est du en arg Troldmand, som Snildhed byder mig have et vaagent Øie med. Vaulundur sagde: Var jeg en Troldmand, da var det mig en let Sag hurtigen at sønderbryde disse Lænker. Jeg veed ikke at jeg forsætligen haver berøvet Nogen Noget, er det saa, da er jeg villig til at give det tifold igien. Hvad forresten Gudernes milde og besynderlige Gaver angaaer, da giør intet Menniske vel i at misunde dem; thi ligesaalidet lade de sig meddele, som de lade sig berøve. Er derfor min Begiering, o Konge! at du lader mig løs, og vil jeg kiøbe min Friehed saa dyrt, du skatter den. Nidudr vendte sig til sine Mænd og sagde: Jeg vil ikke længer høre paa hans argelistige og forvorpne Ord. Fører hannem bort! - Da Kongen havde sagt dette, førte Drabanterne Vaulundur afsted, som rolig fandt sig i sin Skiebne, da han saae det Intet nyttede at sætte sig derimod. Guldet og de kostbare Stene førte de ligeledes bort, hvilket Konning Nidudr befoel at skulle bringes ind for hans Hustrue, Dronningen. Men Vaulundur lod han kaste ned i et Taarn, vel femten Favne under Jord.
    Dronningens Øine bleve fast som forblindede, ved at see den store Rigdom, og den skiønne Glands af de mangfoldige Ædelstene. Kongen skienkte hende mange Smykker og dyrebare Klenodier; sin Dotter Baudvilde gav han den første Ring, han havde draget af Bastbaandet. Selv glædde han sig meget ved at eie Vaulundurs herlige Sværd, hvis Fæste, der var hamret i Skikkelse som Asa-Thors Stridshammer hin Miølner, var besat med de kosteligste blaae Ædelstene; hvilket før er sagt. Da nu Kongen spurgte Dronningen en Dag i Qvel, da hun sad og slog Harpen i sin Fruerstue, hvad hende tykkedes bedst at giøres ved Vaulundur, da han ikke holdt det raadeligt at dræbe ham, men heller at bruge ham til at forfærdige allehaande kostelige Sager; saa qvad hun sit Svar ved Harpen saaledes:

        Hans Tænder sikkert vædes
        Naar Sværdet sit han skuer,
        Og naar han paa Baudvild
        Ringen kiender.
        Da skule vist hans Øine,
        Som paa den værste Slange.
        Skiærer sønder
        Hans stærke Sener;
        Og sætter ham siden
        Paa Sævarsted!

    Dette Raad fandt Kongen viseligt. Sævarsted var en Holm, som laae nær inde ved Landet, i en Bugt, hvorpaa der stod et gammelt rødt Taarn, fra utænkelige Tider, bevoxet med Svampe og Mos. Til dette Taarn førte Kongens Trælle Vaulundur, efterat de først havde overskaaret hans Ankelsener, efter Dronningens Befaling. Her gave de ham nu sit Smeddeværktøi, og indsatte til ham de Kister med Guld, som vare fundne i hans Giemmer. Og maatte han nu saaledes fra Morgen til Aften smedde kostelige Drikkekar, Hielme, o. dl. for Kongen. Ingen, uden Kongen selv, turde seile over til ham paa Øen, da Nidudr frygtede for at Andre skulde forkomme noget af Skatten; hvis han sendte dem did.
    Her sad nu Vaulundur henved et Aars Tid og arbeidede ufortrøden; thi kun ved at arbeide glemte han den Mismod og Kummer, som indvortes fortærede ham. Konning Nidudr havde befalet ham, inden en vis Tid, at smedde sig en fuld Rustning af pure Guld. Som han nu een Dag sad og arbeidede paa Skioldet, i hvilket han havde udarbeidet adskillige af Asernes Bedrifter; paa eet Sted sad nemlig Odin høit paa Hlidskialf og saae ud over al Verden; paa et andet Sted traade Frygga ind med sine Dyser i Valhalla, blandt Einheriarer, der sadde rundt omkring paa Egebænkene og drukke af store Guldhorn; paa et andet Sted havde han meget kunstigen udgravet Thors Fiskerie paa Havet, hvorlunde han forfærdede Ymer-Kæmpe med at trække den store Orm Jormungarder op med sin Krog. - Men da han nu vilde forestille Freya, siddende i Folkvangur mellem de Elskende, og i Freyas Ansigt grangiveligen havde udtrykt sin kiere Hustrue Alvildes Aasyn og Skikkelse, da brast pludselig Taarerne ud af hans Øine, saa han ikke længer kunde see at arbeide, men maatte nedlægge sin Gravstikke. Da han derpaa nogenlunde var kommen til sig selv igien, saa at Graaden ikke længer qvalte hans Stemme, da raabte han med høi Røst: Ak min skiønne og inderlig elskede Hustrue! skal jeg, om ikke før, saa dog efter Døden, favne dig i mine Arme, hos Freya i Folkvangur? Hvor est du nu, min Valkyrie? Ak!<!-- Ak, --> hvis du saae mig i denne ynkelige Tilstand, vilde du da vel elske mig endnu? Nei, nei, det vilde du sikkert ikke. Thi fra en stærk og velbaaren Kæmpe er jeg bleven forvandlet til en ussel, læmlæstet Træl. Her sidder jeg, sort af Kul og Støv; med Øinene røde af Røg, med Armene udmattede af Arbeide, lænket til en Steen, med overskaarne Ankelsener. Mine Brødre ere paa en ynkelig Maade omkomne. Med Harme maa jeg see paa at den Niding Konning Nidudr brammer med mine Rigdomme, og høster Frugten af min sure Sved. Intet uden Haab om Hevn har hidindtil opholdt mit Liv; men lidt efter lidt betages mig ogsaa dette Haab;<!-- Haab: --> thi vil jeg derfor ogsaa som snarest giøre en Ende derpaa. Som han havde sagt disse Ord, greb han til et Sværd, han selv nylig hadde smeddet, og vendte Odden deraf imod sit brede og lodne Bryst. Da hørte han en Fugl synge meget lifligt og<footnote>og] vg</footnote> velklingende, uden for Jernstængerne paa hans Vindue. Sommeraftenen var rolig og klar, og Solen som dalede, kastede, som til et Farvel, sit røde Skin giennem Aabningen paa den tykke Muur, ind i Fængselet til Vaulundur. Han fik Lyst til endnu engang at betragte Naturen, før sin Død; reiste sig derfor og steeg op paa Stenen, hvortil han var lænket; paa den Maade naaede han Vinduet, fra hvilket han havde en frie Udsigt. Havet gik lige op til hans Fangetaarn. En Jordtunge af Landet kunde han see, hvorpaa der stod et Bondehuus, hvor Husbonden sad med sin Qvinde og sine Børn, uden for Døren. Ligeoverfor gik Solen ned i Havet, og i dens røde liflige Skiær tumlede og varmede sig de kolde Bølger. Imidlertid sang Fuglen bestandig paa Taarnet, over Vinduet. Vaulundur var saare underlig i Hu. Det var denne fagre og milde Egn, der ligesom havde lokket ham ned fra det farveløse, kolde Finmarken, og paa denne Maade været Aarsag i hans Brødres og hans egen Undergang, fordi de havde fulgt denne Drift. Med Hovedet nedsiunken paa sine Arme laae han længe maalløs og tankefuld saadan i Vinduet,<!-- intet komma --> og stirrede hen ad Havfladen. Han havde mange forvirrede Tanker. Da han kom til sig selv igien, var det som om hans Siel havde giort en lang og besynderlig Reise, hvoraf den havde glemt det Meeste. Han stirrede atter ud paa Havet. Dets Bølger vare ikke længer røde,<footnote>røde,] røde - der er i orig. et tomt ekstra mellemrum efter ,,røde''.</footnote> men forsølvede; thi Maanen stod høit paa Himlen. Langt borte, hvor Havet var lysest, saae han noget tumle sig. Det svømmede nærmere og nærmere. Da det kom heel nær, saae han at det var en Havfrue, der til Beltestedet var at see til som en deilig ung nøgen Qvinde. Hendes lange sorte Haar vare indflettede med grønne Siv, hendes Øine vare blaae som Havet og hendes fulde Lokker og Bryster bølgede blidt som det. I sine hvide Hænder havde hun en Strengeleeg, hvorpaa hun spillede. Det klang heel synderligt, og blandte sig med Bølgernes Rislen, med Maanskinnet og Fuglens Sang. Vaulundur stod ubevægelig. Da hun kom lige ind under hans Vindue, holdt hun stille, hævede sin Røst og sang:

        Hvi frygter den Kæmpe,
        Som Nornen er god?
        Kan Modgang neddæmpe
        Hans glødende Mod?
        Den røde Karfunkel,
        Er den da saa svag,
        At taaget og dunkel
        Ham synes hver Dag?

        Ak! herlige, skiønne
        Er Farverne hver.
        Sødt qvæger det grønne,
        Husvalende Skiær.
        Og Valhallas Dyse
        Selv Blikket laer staae
        Saa froe paa det lyse,
        Høithvælvede Blaa.

        Men Skyen fremkommer -
        Da flyer det i Løn!
        I venlige Sommer
        Kun Skoven er grøn.
        Saa gierne de blaane,
        Luftbuen og Elv,
        Men Glandsen de <I>laane</I>
        De har den ey selv.

        Hvad aldrig bortdøde,
        Hvad aldrig forgaaer
        Er <I>Luen hin røde</I>,
        I sig den bestaaer.
        I alt den sig mænger,
        Fra Solen nedkaldt.
        Til Intet den trænger,
        Nødvendig for Alt.

        Ak Skiebne! du isner.
        I Livet er Frøe,
        Som spirer og visner,
        Som Blomster og Høe,
        Som tørres, forvildes
        Af skadeligt Krat,
        Og knækkes og hildes
        I bælmørke Nat.

        Den salige Kierne,
        Som Odin har lagt,
        Som Nornerne værne
        Med Omhu og Vagt,
        Som Stormen ey tvinger,
        Som rolig fremgroer,
        Til kiek den udspringer -
        Er sielden og stor.

        Med Diger og Pæle
        De standse dens Vey;
        Men reent den at qvæle
        Det mægter de ey.
        Snart atter den skuer
        Med hvirvlende Top
        Og skiønnere Luer
        Til Himmelen op.

        Og bryder sin Larve
        Med flammende Hav;
        Og byder hver Farve
        Staae frem af sin Grav.
        Og Kierlighed iler
        Fra Himmelens Skyer,
        Og Sommeren smiler
        Og Vinteren flyer.

    Da Havfruen havde siunget denne Sang, saae hun op til Vaulundurs Vindue og smilte blideligt til ham, hvorpaa hun svømmede hen ad Havfladen, som en Svane, endnu bestandig gribende i Strengelegen. Da hun var kommen et temmelig langt Stykke ud paa Dybet, dukkede hun ned; hvorpaa Fuglen fløy bort fra Vinduet og Maanen dalede bag Skoven. Vaulundur lagde sig derpaa til Hvile med et roligt Hierte, heel styrket ved Havfruens Sang.
    Een Dag kom Konning Nidudr i Vaulundurs Fængsel, og fandt, blandt Andet, de trende Nøgler. Da nu Kongen trængte ind paa ham, hvortil de vare, og Vaulundur ikke vilde ud dermed, blev Kongen tilsidst saa forbittret at han tog en Øxe og truede med at vilde<!-- ville --> kløve Vaulundurs Hoved, hvis han ikke sagde ham det. Nu maatte han da gaae<!-- gaa --> til Bekiendelse og sige deres besynderlige og høistfortræffelige Egenskaber. Herover blev nu Kongen ganske glad og tog Nøglerne med sig, i den Hensigt med det første at undersøge, om det virkeligen forholdt sig saa. Da han altsaa var kommen hiem, giorde han strax Anstalter til Reisen op i Biergene, og begav sig faa Dage derefter paa Veien. Da han nu var kommen til det Sted, som Vaulundur havde betegnet ham, delte han sine Folk i trende Hobe, sendte derpaa de tvende af disse et afsides Sted hen, og besluttede saa, med den ene Hob, at gaae ind i Bierget, dersom Kobbernøglen vilde giøre sin Virkning. Til den Ende gav han den til een af sine dristigste og fortroligste Mænd, hvilken han befalede at sætte den imod Biergvæggen. Da nu denne havde efterkommet dette, revnede til deres store Forundring Fieldet sønder fra oven til neden. Men da nu Kongen befalede sine Mænd at gange did ind, da var det nær gaaet dem alle galt. Thi Jorden, som lod til at være bevoxet med grønne Urter, var ikke andet end et bundløst Kiær, hvorudi strax adskillige af hans Mænd styrtede, og først den, som havde Nøglen ihænde. Af de som ey qvaltes i Kiæret, omkomme Nogle paa en endnu mere ynkelig Maade. Thi grønne Ædderslanger, som hang under Loftet i Form af Chrystaller, dryppede deres Gift ned paa dem; hvilket opløste deres Jernbrynier, og trængte ind i deres Legemer, saa at de pludseligen maatte opgive Aanden. Kun med Nød og Neppe slap Kongen og nogle faae af hans Mænd med Livet; thi de havde holdt sig længst tilbage. Da de vare komne ud, lukkede Bierget sig pludselig. Konning Nidudr var over denne sælsomme Begivenhed bleven saa svag af Skræk, at hans Mænd maatte bære ham hen paa Mosset, under et stort Træe, hvor han endelig kom til sig selv igien. Derpaa sagde han: Det er vel at Ingen i de andre to Hobe har været med, eller veed noget af Udfaldet; thi skiønt jeg for al Verdsens Guld ikke selv end een Gang vilde sætte mit kongelige Liv i Fare for disse Gøglerier og Trolddomskunster, saa er dog Begierligheden hos mig efter at vide hvordan det vil gaae, naar man bruger de andre tvende Nøgler, saa stor, at jeg hverken kan eller vil dæmpe den. Tag du derfor, min hin gode Ven Storbiørn! disse Nøgler, og giv hver Hob sin, og siig dem, det er min Villie at de skal forfare, ligesom jeg haver begyndt; men mag det saa, at den ene Hob ikke seer Udfaldet paa den Andens Foretagende. Storbiørn sagde: Giv mig kun Nøglerne, Herre Konge! Og skal jeg vel vide at mage det paa det Bedste. Og om end Troldene nok saa argeligt have deres Spil, saa frygter jeg dem dog ikke, og vil selv være med. Dette tyktes Kongen vel at være. Gik derpaa Storbiørn bort, og kom til de andre tvende Hobe og sagde dem Kongens Bud; hvorpaa den Ene blev tilbage igien, men den Anden gik med Storbiørn til Fieldet. Da de nu vare komne derhen, gav Storbiørn Jern-Nøglen til een af Mængden, og bad ham sætte den mod Væggen; og da nu Væggen, efter Sædvane, var revnet, befoel han dem gaae ind. Men neppe vare de Halve af dem gangne ind i Hulen, førend en Biergstrøm, skummende og med megen Vælde, som en blaa, fraadende Slange, styrtede sig frem, saa at de fleste druknede, og paa denne Maade maatte lade deres Liv. Nu sagde Storbiørn, at de som vare blevne tilovers, hvilke kun var saare faae, skulle begive sig hen til Kongen og sige ham hvordan det var tilgaaet, samt blive der; men selv gik han nu til den tredie Hob og vandrede med den til Klippen, og gav en Mand Nøglen, og befoel dennem at gaa dristelig frem; men selv holdt han sig mellem de Bageste. Da nu Fieldet var revnet, bød han Mændene gaae ind; og saa giorde de; og mærkede til intet Ondt; men Væggene vare overalt rigtbesprængte med Guld og røde Ædelstene. Da nu Storbiørn mærkede, at der ingen Fare var paa Færde, men tvertimod saae det meget Guld, som forblindede hans Øine, glemte han al sin Frygt og gik ind i Fieldet med de andre. Foer der da pludselig, med megen Bulder og Brag, i store Bugter og Krumninger en blodrød Lue frem, med Røg foran sig, ret som en sprudlende Drage, og qvalte og fortærede dem alle, uden en eneste Træl, der ikke turde gaae ind med, og som nu kom tilbage til Kongen og fortalte hvad hændet var. Da Konning Nidudr havde hørt dette, befoel han strax sin Hest at fremdrages, samt sin liden tilbageblevne Flok at skynde sig hiem med ham, over Hals og Hoved til Kongsgaarden.
    Imidlertid havde Vaulundur siddet rolig og ufortrøden, i sit Værksted paa Sævarsted; og da Kongen havde befalet ham at smedde sig en Rustning af pure Guld, inden han kom tilbage, saa havde han hverken hvilet Dag eller Nat. Paa denne Maade havde han da nu ogsaa bragt et Harnisk, en Hielm, et Skiold og et par Brynhoser tilveie, hvis Lige ikke vare seete. Kongen havde ogsaa ladet indbyde mange mægtige og velbyrdige Mænd til sin Gaard, den Dag han kom hiem, i den Tanke at forfærde alle Tilstædeværende med det store Bytte af rige Skatte, som han haabede at hente sig. Til den Hensigt var ogsaa Guld-Rustningen bestemt. Da nu Konningen kom hiem, mødte ham Dronningen hans Hustrue og Baudvild hans Dotter, ved Borgeled, og fortalte ham at Salen var fuld af fornemme Giester, spurgte ham tillige heel begierligen hvordan Sagen var løbet af, og om han havde giort et godt Bytte? Tillige sagde de ham at Guld-Rustningen var færdig og laae i Vaabenhuset, hvor han kunde drage den paa sig, inden han traadde ind for Giesterne. Kongen var knap paa Ord, sagde at det var vel, og at de kun skulde gaae ind, han vilde komme bagefter; siden skulde de faae Alting at vide. Derpaa gik Dronningen ind i Salen med sin Dotter og skienkte for Giesterne, men Kongen ganger ind i Vaabenhuset og drog paa sig Rustningen og satte Hielmen paa sit Hoved, der var saa tung at han neppe mægtede at bære den. Derpaa tog han det gode og fortræffelige Sværd,<!-- intet komma --> som Vaulundur forhen havde giort, hvoraf Haandfanget var besat med de blaae Ædelstene; gik saa ind i Salen blandt Giesterne, og satte sig i Høisædet. Over dette Syn bleve Jarlerne og de øvrige Kæmper saare forbausede; og troede de fast at skue Thor fra Thrudvanger, da Kongen traadde ind; men da de skuede nøiere til, bleve de snart satte ud af denne Vildfarelse; thi hans Ansigt, som var lidet,<footnote>lidet,] lidet</footnote> magert og blegt, havde Intet tilfælles med den drabelige Strids-Gud uden Indfatningen. Imidlertid forundrede de sig meget over den rige Pragt, saavelsom over de Smykker og Ædelstene hvormed Dronningen og hendes Dotter vare prydede, hvilket især klædte den Sidste vel, som var saare skiøn, men hoffærdig og grum, som Moderen. Da de nu alle havde holdet et prægtigt Maaltid, og Miødhornene vare vandret lysteligt bænkom, adskillige Gange, bleve de alle muntre, og bade Kongen at sige og vise dem Ophavsmanden til denne kostbare og meget kunstige Pragt. Da nu Nidudr havde drukket meget, og saaledes mistet endeel af sin sædvanlige Mistænkelighed, og da han desuden higede efter som snarest at kunne udføre den Hævn, han havde tiltænkt Vaulundur, for sit mislykkede Foretagende og det Nederlag han havde lidt paa sine Mænd, saa overantvordede han Nøglen til Fangetaarnet til en Jarl, som Eyvind heed, samt tvende andre Mænd, og befoel dem at bringe Vaulundur hid; læggende den Advarsel til, at hvis der manglede et Gran Guld, naar han kom der næste Gang, da skulde det komme dem dyrt at staae. Ligeledes befoel han dem at udrette hans Befaling som skyndeligst. Kongens Mænd ginge altsaa og satte sig i Baaden, og foer over til Sævarsted. Paa Veien faldt den Ene af dem i Vandet af Drukkenskab, ham lode de Andre ligge, for ikke at spilde Tiden, og komme saaledes i Hast til Fængselet, hvor de funde Vaulundur beskieftiget med at arbeide, som sædvanlig. Toge de da og bunde Hænderne paa ham og lagde ham i Baaden, og førte ham i Hast til Kongens Gaard; der bare de ham ind, sort af Kul og Støv som han var, og satte hannem til Skue for Giesterne. Hvorpaa Eyvind Jarl gik frem for Kongen og sagde: Have vi nu saaledes efterkommet din Villie, og ville vi nu skynde os tilbage, for at tage Guttorm op, der faldt i Søen, men som vi lode ligge til vi havde fuldført vort Ærinde, for ikke at giøre dig Tiden lang, Herre Konge! Nidudr sagde: Lader hannem ligge! Er han ikke druknet endnu, drukner han aldrig; men for Eders Huldskab og Hengivenhed for mig, modtager disse Gaver. Hvorpaa han hængte dem hver en Guldkiæde om Halsen. Giesterne forundrede sig meget over den krogede Krøbling, der kunde giøre saamange mærkelige Ting. Nidudr sagde: Denne Dværg har eengang været en statlig Kæmpe, føer og velbaaren; men jeg har giort ham træt af at staae sin hele Livstid. Dronningen og hendes Dotter forhaanede ham ydermere og sagde: Ilde skulle de finske Møer lide saa magelig en Beiler, Vaulundur! Og ilde vilde du nu være stædt i Kamp med de overskaarne Haser. Vaulundur sad ganske stil og taalte rolig alle disse Forsmædelser, indtil een af Kongens Sønner tog et Stegebeen og kastede ham det i Panden. Da blev Vaulundur vred, greb det igien og hug det til Nidudr saa at Fiederen, hvormed Kongen havde fastspændt Hielmen, brast, og den faldt ham af Hovedet. Giesterne sagde at det var en drabelig Gierning af en Krøbling, og bade Kongen at han skulde lade ham føre med Fred tilbage til sit Buur. Men nu reiste Kongen sig og sagde: Ondt haver han alt noksom bedrevet, og er det Tid at han nu ogsaa faaer sin Straf. Fortalte dem derpaa sin hele Reise til Bierget og alt det Koglerie, som der havde mødt ham, samt sine Mænds onde Skiebne. Da Giesterne det hørte, sagde de: at det var billigt slig en arg og skadelig Trold fik en skiellig Straf. Hvorpaa Nidudr sagde: Let kunde jeg berøve ham Livet, men liden vilde denne Straf være, da en saa uselig Krøbling maatte ansee det for en stor Lykke at døe. Da jeg desuden endnu haver af Guld et klækkeligt Forraad, saa vil jeg lade ham leve, for at bruge ham; men for at han dog ikke skal sige at han ustraffet har tilført mig saa stor en Skade og Forsmædelse, saa fører ham bort, mine Trælle! og stiunger ud hans ene Øie; thi han kan vel herefter arbeide ved eet Lys.
    Alt hvad nu Vaulundur søgte at bevidne sin Uskyldighed, saa hialp det ham plat ud intet; ja Baudvild, Kongens Dotter, var saa forbittret, at hun selv tilbød sig at stiunge hans Øie ud, da hun var øvet i Lægekunsten og forstod sig vel paa at forbinde Saar.
    Vaulundur blev nu bragt ud i et andet Kammer, afsides, og bundet fast, at han med Hovedet ikke kunde bevæge sig; hvorpaa Baudvilde med et blankt Jern kom frem, for at udstikke hans Øie. Da nu Vaulundur saae hende komme og mærkede hvad hun havde isinde, da hævede han sin Stemme og sagde: Arm og ussel er jeg tilvisse bleven, siden jeg kom i Konning Nidudrs Vold; og vel troer jeg at han lader det ikke blive derved, thi større Niding end han findes der ikke paa den hele Jord, hvortil ogsaa Naturen har tegnet ham, da den gav ham det grumme og skiændige Aasyn. Men du, o Møe! vanær ikke Freya, som laante dig sin Skiønhed, ved at træde den bruneste Troldhex i Niflheim ind i Embedet. Det sømmer sig din fagre og saare hvide Haand at fatte om en Rose, eller en anden af de smaae Blomster, som voxer paa Marken, og ikke at føre et saadant skammeligt Morderstaal, hvormed du nu truer mit Øie. Lad dig der for bevæge af min Bøn, thi til dig vanærer det mig ey at bede, og lemlæst mig ikke mere end jeg allerede er lemlæstet. Jeg strænger dig høit ved alle Guderne at jeg er uskyldig i din Faders Gienvordigheder i Dag. Skiønt nu vel slige Ord burde have ynket den meest glubende Biørn eller Ulv udi Skoven, og bragt den til Medlidenhed, meget mere et qvindeligt Sind, saa havde de dog aldeles ingen Magt over den grusomme Kongedatter, der, ligesom en giftig Slange med truende Braad, nærmede sig, for at give hannem det smertelige og forsmædelige Saar. Efterat hun nu altsaa først havde befalet een af Trællene at holde med Haanden over hans andet Øie, da hun ikke kunde taale hans skarpe og med Undergang truende Blik, saa stak hun Øiet ud, og lod det falde udi et lidet Guldbæger, hvilket hun bragte ind for Kongen, efter at hun først havde forbundet Saaret med lægende Urter. Fra dette Øieblik taug Vaulundur stille, og sad i dybe Tanker hensiunken i sig selv; hvorpaa Trællene atter førte ham over til Sævarsted.
    Da nu Vaulundur igien sad overladt til sig selv og sit Arbeide, med eet Øie over den ene, og et blodigt Saar over den anden Kind, da sukkede han og sagde: Ti Gange værre end før er jeg nu tilredt! Mere og mere lemlæste de mig, og min Harme bliver daglig ligere en Qvindes afmægtige Forbittrelse. Hvad Havfruen sidst sang om Farverne, oplivede min nedfaldne Siel med et dunkelt Haab, men Nidudrs Nidingsfærd og hans Dotters Grumhed har udslettet det igien, og er mit eneste Ønske kun nu, ved en hurtig og brad Død, at komme til Odin i Valhalla, eller i det Mindste med de forløste Trælle til Thor i Trudvanger. Men først I trende dybtstirrende Møer! Du Urd! Og du Varande! Og du Skuld! Hevn! Hevn over Nidudr og hans ganske Huus!
    Maa nu vel dette gamle og ærværdige Sagn, hvis fierne og halv hendøde Toner jeg, saa godt det stod til mig, har samlet i min Siels Øre, og udfyldt med hvad en indvortes Stemme sagde mig var udslettet af Tidens Haand; - maa nu vel det ansees for et besynderligt Speil paa Livets underlige Spil med sig selv; saa at hvad der bærer Spiren til Fordærvelse i sig selv, vel maa gaae til grunde, hvad derimod lever i en bestandig Fred med sig selv, og hvis Fiende kun udvortes er sat, det seirer tilsidst, naar det med Taalmod og Sindighed udholder Nødens Time.
    Det hændte sig nemlig engang, som Vaulundur sad om Natten i de sædvanlige bedrøvelige Tanker, da han ikke kunde sove, at han fra sit Vindue saae tvende røde Lys langt ude paa Søen, som bevægede sig op og ned, henimod hans Taarn. Da han mærkede det, sagde han: Sikkert er dette atter noget af Nattens Blindværk, som kommer for med uforstaaelig sælsom Sang at bevæge mig til at beholde Livet, og saaledes længer at bære min Ulykke. Mens han giorde disse Betragtninger, hørte han Nøglerne rasle i Fængselsdøren, og Nogen tale sammen udi Forstuen; paa Røsten hørte han at det var Konning Nidudrs Sønner, Gram og Skule. Skule sagde til Gram: Først ville vi begiere Nøglen af ham til Guldskrinet, og naar vi have taget ud hvad os godt synes, saa ville vi slaae ham ihiel, paa det han ikke skal forraade os for vor Fader, naar han kommer hiem. Da Vaulundur det hørte, greb han flux en stor og skarpsleben Brydeøxe, som laae ved Siden af ham, og giemte den bag sit Sæde. Derpaa traadde Kongens Sønner ind i Fængslet, af hvilke den ældste, Gram, gik henimod Vaulundur og sagde: Vor Fader, Konning Nidudr, er paa en Reise oppe i Landet. Da nu hans store Gierrighed ikke tilstæder ham at give os, sine Ægtebørn, hvad os tilkomme, saa ere vi selver i Nat hidseglede, <!-- hidseilede --> for at bemægtige os noget af Skatten, hvortil du skal give os Nøglen, og sværge paa at du ikke vil forraade os; eller vi ville slaae dig ihiel. Vaulundur sagde; Kiere Herrer og Kongesønner! Vel haver Arbeid og Elendighed næsten ganske nedbrudt saavel mine Siels- som Legemskræfter; men dog haver Ulykken endnu ikke giort mig saa vanvittig, at jeg skulle sætte mig imod Eders billige Forlangende, hvilket desuden vel ogsaa kun lidet vilde nytte mig. Hvorfor jeg strax her flyer Eder Nøglen til Kisten, samt giør Eder den forlangte Eed, i de høye Guders Navn, at jeg ikke skal forraade Eder. Hvorpaa han flyede dem Nøglen, og sagde: Aabner den Kiste der staaer her jevnsides mig; der vil I tilfulde finde Maalet for Eders Ønsker. Brødrene toge nu Nøglen og aabnede Kisten, i hvilken der laae meget Guld. Af denne Glands bleve de strax saa forblindede og indtagne, at de, for at betragte Skatten nøiere og mætte deres Øine derpaa, satte sig begge paa Hug, med Hovederne udludende over Kisteranden. Da Vaulundur det saae, greb han pludselig sin Øxe, løftede den høit op og slog med eet Slag begge Hovederne af de tvende Brødre, saa at de fulde ned i Kisten; men Legemerne styrtede tilbage hen ad Gulvet i det udstrømmende Blod. Derpaa lukkede Vaulundur Kisten til og sagde: Mætter nu Eders Øine! Hvorpaa han grov et dybt Hul under Leergulvet, og nedgrov deri de døde Kroppe. Da han nu af de tvende Brødre havde hørt, at Konning Nidudr var paa en Reise, hvorfra han ikke saasnart kom hiem, og at altsaa Ingen saasnart vilde forstyrre ham, da tænkte han: Skiønt denne Slange-Æt fra Niflheim ganske har berøvet mig min Kraft og min Dannished, og giort mig til en verkbruden Træl, ja forenet sig, for med onde og skammelige Ord at bespotte mig og forøge min Skiendsel, saa skal jeg dog nu midt i min Afmagt tage en gyselig Hevn; haaber ogsaa at det ikke bliver derved, men at det kun er det første Beviis Nornerne give mig paa at de ikke have lukket deres Øren for mine hævnraabende Bønner. Derpaa aabnede han atter Kisten med Guldet, og tog Hovederne ud, hvoraf han saugede Hierneskallerne og blegede dem i Solen, hvorpaa han indfattede dem i Guld, og giorde dem til et Par kostelige og sieldne Drikkekar Lindserne i deres Øine vidste han ved Tilsætning paa en forunderlig Maade at hærde, hvorpaa han ligeledes indfattede dem, som om de kunne<!-- kunde --> været de kostbareste Karfunkler, og satte dem i tvende Armbaand. Men deres Tænder filede han runde, som Perler, og giorde et Halsbaand deraf.
    Da nu Konning Nidudr kom hiem fra Reisen og besøgte Vaulundur, forærede denne ham Drikkeskaalerne, og sagde, at det var et Par sieldne Muslingeskaller, som af Søen vare drevne ind under hans Vindue paa Holmen, og som han med stor Besværlighed havde faaet bragt ind i sit Fængsel. Til Dronningen gav han Armbaandene med Øienstenene; men Halsbaandet med Tænderne gav han Baudvild. Herover bleve de alle Tre saare glade, da de meente at være komne i Besiddelse af sieldne Klenodier.
    Da nu Gram og Skule endnu bestandig bleve borte, og nogle Færgemænd een Dag bragte deres Baad, som de havde fundet at tumle tom omkring paa Havet, saa troede Konning Nidudr fuldt og fast at de vare druknede, paa en liden Søefart; lod derfor anrette et Stort Giestebud, hvortil han indbød de fornemmeste Mænd i sit Rige, for at drikke deres Grav-Øl. Til den Ende bleve de kostbare Skaaler ombaarne; ligeledes havde Dronningen og hendes Dotter Baudvild smykket sig, den første med Armbaandene, den anden med Halsbaandet, og desforuden med den skiønne Guldring, som hendes Fader havde givet hende, og som han fordum havde taget af Bastbaandet, i Vaulundurs Gaard. Giesterne bleve atter meget forundrede over al den Herlighed, som Kongen, samt hans Hustrue og Dotter havde at fremvise, og blev der drukket svarligen til langt ud paa Natten. Men ved Midienat, ret som Hanen goel, blev Glæden pludselig forstyrret; thi Konning Nidudr, som just vilde sætte een af Skaalerne til Munden, følte sig pludselig betaget af en ganske usædvanlig Hovedpine. Dronningen, som aldrig kunde blive kied af at betragte de skiønne Armsmykker, følte pludselig den græsseligste Smerte i sine Øine, tilligemed en stor Forfærdelse; thi ved de døsige Lys, som man havde glemt at pudse, straalte de formeente Ædelstene saa sælsomt og forunderligt, at hun ikke kunde holde det ud. Baudvilde, Kongens Dotter, som sad med Halsbaandet, følte sig ogsaa paa eengang overvældet af den heftigste Tandværk; saa at Giesterne pludseligen maatte bryde op, og de kongelige Frænder lagde sig tilsengs, hvor de dog ingen Husvalelse nøde, førend Dagen brød frem.
    Da det nu blev Dag feilede dem aldeles Intet; de troede altsaa at det kun havde været en Virkning af den usædvanlige Nattevaagen. Men Baudvilde var hele Dagen igiennem usædvanlig nedslaaet; thi ved den hurtige Afklæden i Aftes, havde hun glemt at tage Guldringen af sin Arm. I de heftige Tandsmerter havde hun i Søvne stødt Armen mod Væggen, og brukket nogle Zirater istykker paa Ringen. Da den nu var giort overmaade kunstigt og var af stor Værdie, turde hun ikke aabenbare dette for sin Fader, som var en hidsig og grum Mand; ligesaalidet turde hun sige Moderen det. Da det nu lakkede mod Qvel, gik hun ud i Lunden, som omkrandsede Strandbredden, fra hvilken hun kunde see over til Vaulundurs Fangetaarn. Ak! tænkte hun da, dersom jeg nu ikke havde tilføiet denne Træl saa stor Forsmædelse, saa kunde han nu vel hielpe mig. Men da Baudvild forresten besad et mandigt og uforsagt Sindelag, saa tænkte hun videre: Jeg vil, naar det bliver mørkt, løse Baaden, tage et Par smaa Aarer, roe mig selv over til hans Buur, og true ham til at giøre mig Ringen istand; sætter han sig derimod, da skal jeg vel vide at hævne mig, og vil det ikke falde mig vanskeligt at tvinge en lænket Krøbling. Da det nu var bleven temmelig mørkt, og hun ikke behøvede at frygte for at blive seet eller forstyrret, satte den modige Baudvilde sig i Baaden, der var lænket til en Pæl ved Stranden, og til hvis Laas hun havde listet sig Nøglen; roede sig derpaa uforsagt og rolig ud paa Dybet. Da hun omtrent var kommen den halve Vei, hævede en gammel Nøkke, med et langt Skieg af Tang, sit Hoved op over Havfladen, i det han med den ene Haand standsede Baaden; og qvad:

        Havet er bedrageligt!
        Mere bedragelig
        Fangen Mands Troe.
        Ey han bøder paa
        Brustne Smykke,
        Snarere røver han
        Dig et bedre!

    Baudvild slog den gamle Nøkke med Aaren paa Hovedet og sagde: Synk tilbunds Tang-Skieg! Thi hverken hun eller hendes Forældre troede paa Guderne, eller de Varsler hvorigiennem de ofte ligesom advarer Menniskene. Saaledes kom hun da nu til Vaulundurs Taarn, som hun aabnede med en ligeledes tillistet Nøgle. Neppe havde Vaulundur seet hende, førend der strax opstod et Anslag i hans Hoved, hvis Iværksættelse tyktes ham at ville være den kraftigste Hævn. Tiltalte han derfor Baudvilde meget venligen, bad hende sidde ned, og lovede i en Hast at giøre Smykket istand igien; men for at Arbeidet skulde gaae hurtigt, sagde han: maatte hun træde Blæsebælgen. Baudvilde sagde: Hvoraf kommer det at disse Blæsebælge ere overstænkede med Blod? Vaulundur svarede: Det er af et Par unge Sælhunde, som længe have drillet mig, men som det endelig lykkedes mig at fange, da de mindst ventede det. Bad hende derpaa træde Bælgen vel. Da hun nu over dette Arbeid var bleven baade træt og tørstig, rakte han hende et Ølbæger, i hvilket han havde krystet døsiggiørende Urter. Dette uddrak hun flux, satte sig derpaa til Hvile paa en Bænk og faldt strax i Søvn. Da nu Vaulundur mærkede at hun sov fast nok, filede han Lænkerne af sig og fik sin Villie med hende, hvorpaa han sagde: Gak nu hiem til din Fader og siig ham, at nu døer Vaulundur rolig og trøst; thi skiønt han paa en skiendig Maade har tilredet og svækket mig, og berøvet mig alt mit Gods, saa har jeg dog midt i min Afmagt hævnet mig over ham og hans Æt, paa den kraftigste Maade. Lad ham vide, at de Drikkeskaaler han saa begierlig fylder med Miød og lader vanke omkring, naar han har Giester hos sig, ere hans kiødelige Sønners, Grams og Skules, Hierneskaller, hvilke jeg haver dræbt med egen Haand, og nedgravet her under Leergulvet; ligesom det ogsaa er deres Blod hvormed du seer disse Blæsebælge at være besprængte. Dog de vare ubetydelige Mænd, heller ikke var hans Kierlighed til dem saa stor, at jeg skulde holde deres Død for Hevn nok, mod den store Forsmædelse og Ondskab, mig var tilføiet. Men nu er jeg noksom og tifold hevnet! Thi du, som berøvede mig det kostelige Klenodie mit halve Syn, uagtet min ynkelige Bøn, dig haver jeg nu berøvet det som kosteligere er. Og neppe vil nu Nogen af de mægtige Konger, som din Fader i Tankerne haver anseet for dine Beilere, faae Lyst til at ægte dig, der er krænket af hans ussleste Træl.
    Baudvilde smilte med et grumt Ansigt og sagde: Disse tykke Mure have ligesaalidet Tunger, som Øine. Hvad der er skeet bliver en Hemmelighed hos mig, som jeg dræber med dig. En hemmelig Hevn er ingen Hevn, faer altsaa uhævnet til Niflheim, Forræder! Hvorpaa hun tog et Spiud og stak med det efter Vaulundur. Men Vaulundur undgik Stødet, greb Baudvilde, bandt hendes Hænder og Fødder og kastede hende ud i Baaden. Derpaa lukkede han Døren, tog en stor Guldplade, og indgravede deri alle sine Bedrifter, samt sin Hevn; hvorpaa han opstillede den saaledes at den maatte falde Nidudr i Øinene. Da det var skeet greb han Spiudet og raabte: Nu er min Time kommen! Hvorpaa han satte det mod Væggen for at styrte sig deri.
    Da hørte han langt borte en sagte og sød Sang, ledsaget med Strængeleeg; og skiønt det allerede var høi lys Dag, og Himlen var reen og blaae uden Skyer, saae han dog fra Østen en stor, funklende Stierne, hvis Glands Solen ikke mægtede at svække; ligeledes blev han, til ikke liden Forundring, i det klare utaagede Veir, en stor og i alle Farver stærktspillende <I>Regnbue</I> vaer, som hvalte sig fra den Kant i Østen, hvor han saae Stiernen glimte, og sank ned i Havet, ligefor hans Buur. Vaulundur glemte ganske sit Forsæt, ved dette saare skiønne og høist behagelige Syn, og steeg op i Vinduet. Her voxte nu hans Forundring ydermere. Thi Blomsterknopperne hisset paa Jordtungen, som i den tidlige Vaar nyligen vare brudte frem, udfoldede sig synligen mere og mere, alt som Stiernen kom nærmere; og skiønt der var et langt Stykke Vei mellem Taarnet og Jordtungen, saa kunde han dog fornemme den søde Lugt af de unge Roser, som aabnede sig ved Stiernens Glands. Endelig, da den var kommen mod Enden af den dalende Regnbue, saae han, at hvad han havde taget for en Stierne var <I>Freyas</I> straalende <I>Guldkarm</I>. Paa Karmen sad den høye Asynia selv, i al sin Pragt og Herlighed, og ved hver Side af hende tvende Møer, som han endnu ikke kiendte. Freya selv havde et stort, blaat, bølgende Klædebon om sine hvide Skuldre, som flagrede langt tilbage og tabte sig i den rene Himmel. Møen paa venstre Side havde en underlig Dragt af friske, sammenhæftede Blade og grønne Krandse; men den, der sad paa høire Side, var iført en rød Dragt. Vaulundurs Hierte bankede høit. Thi meget ligere tyktes ham de trende Gudinder paa Guldkarmen at være Guldklumpen med Ædelstenene, han og hans Brødre fordum havde fundet i Finmarken, end Møerne, paa Marken med de gule Blomster, havde været. En Skare af hvide, lyse Alfer omsvævede Karmen, medens den bevægede sig frem; Nogle af dem spillede, Andre sang, atter Andre frembragte en mild Kiølning, ved at flagre med de brede Svanevinger. For Karmen vare tvende store Vildkatte, der i Vext og Udseende fast lignede Pantherdyr, forspændte, som paa en sindrig og billedriig Maade gave tilkiende, hvorlunde det sømmer sig Vellysten at være den rene Elskovs Slave, i det den tillige, ved sin ubændige Higen, skynder den frem. Da Karmen var kommen til Regnbuens Ende, blev Vaulundur hartad forfærdet; thi det lod som om den vilde styrte sig ned i det bundløse Hav. Men denne Frygt blev ham snart betagen; thi en anseelig gammel Mand og Qvinde skiøde sig op fra Havsens Bund, omringet af mange skiønne Havfruer. Den anseelige gamle Mand var Havguden <I>Ægir</I>, Qvinden hans Hustrue <I>Ran</I>, og de unge Havfruer vare hendes Døttre. Ran, som ellers altid pleiede at have en mørk alvorlig Mine og et Næt i Haanden, hvori hun fangede de druknede Mænds Legemer, havde idag ikke dette Næt, og saae mild ud. De unge, smidige Havfruer, hvis lange Haar alle vare indflettede med Siv, og snoede sig rundt om deres smekkre Legemer, havde imellem sig en ung Hval. Hen paa denne Hval kiørte Freya fra Regnbuen. Hvorpaa Alferne gave sig til at flyve oven omkring hende, men neden omkring svømmede Havfruerne, blandt hvilke Nogle greb i Harpen og sang, hvilket lød, som naar milde Vaarbølger slaaer op paa Strandbredden, søger tusinde Udveie tilbage, giennem de smaae runde Stene, og skummer imellem Sivblomssterne.
    Saaledes kom hun da nu til Vaulundurs aabne Fængselsdør, med de skiønne Qvinder, der sadde ved Siden af hende, hvoraf Vaulundur, da de komme nærmere, strax kiendte den i det røde Klædebon at være hans kiere Hustrue <I>Alvilde</I>; kunde derfor ikke tale, men stod blot maalløs med udstrakte Arme, i det Taarerne runde ned af hans blege Kinder. - Da nu Karmen var kommen lige for Fængselsdøren, holdt Hvalfisken stille. Hvorpaa Freya steeg ned med Alvilde ved Haanden, som hun ledte frem for Vaulundur og sagde: Din Trængselstid er nu forbi, Vaulundur Finnesøn! Den Spot og Spee, som dig vederfaret er, haver du selv hævnet, men den Lykke, som dig herefter skal vederfares, bringer jeg. Den er dig ogsaa allerede for nogentid siden spaaet af en Havfrue, og vil du erindre dig hvad hun sang om Farverne, om Kierlighed fra Himlen, og om den smilende Sommer. Denne din Sommer skal nu blomstre; og skal din rødmende og luende Ædelsteen herefter bryde frem igiennem og lege med <I>alle Farver</I>, uden hvilket Spil den ogsaa kun vilde røbe et dødt og glædeløst Liv. Her haver du din Alvilde, som Odin i Hlidskialf, paa min Forbøn, nu skienker dig for din hele Livstid; og naar du eengang døer, da skal hun tage dig i sine kierlighedsfulde Arme og svinge sig op med dig til Valaskialf, hvor du skal smedde straalende Drikkehorn og Harnisker for Guder og Einheriar! Derpaa vinkte Freya den skiønne Qvinde frem, i den sælsomme grønne Dragt af sammenflettede Blade. Hun havde en af Jorden opgravet Rod i den ene Haand, og en skarp Kniv i den Anden. Da hun nu kom frem, skar hun nogle smaae Skiver af Roden og lagde dem paa Vaulundurs overskaarne Ankelsener, samt paa hans udstukne Øie; derpaa tog hun nogle Blade af sit Skiørt og lagde derover, hvorefter hun aandede derpaa. Da sagde Vaulundur: Nu føler jeg fuldvel at den hulde <I>Eyr</I>, Lægekunstens milde Disa, haver lagt Haand paa mig. Freya smilte i sit himmelblaae Klædebon og sagde hertil: Naar Sielen har en vis og virkelig kier Gienstand, da kan Eyr læge, og Freya lyksaliggiøre Hiertet i dennes Følgeskab; men uden den maatte de hver for sig blive grumme Valkyrier, som Svanhvide og Alrune, der ikke lade sig nøie med blot at dræbe paa Valpladsen. Da hun havde sagt dette, traadde hendes Møe, den hin blide <I>Siøfna</I> frem, med de hulde Blik og de halvtillukkede Øienlaage, og med Valmuekrandsen over de mørke Lokker. Hun rørte med sin Finger ved Vaulundurs Øye, hvorpaa han faldt hen i en mild Søvn. Derpaa bragte Alferne ham over Vandet, hen i en frisk Løvhytte midt i Skoven. Baudvilde løste de af hendes Baand og lod Baaden drive til Land.
    Vaulundur sov nu sødt; men hen ad Dagningen havde han en underlig Drøm. Det kom ham for, som om han laae i sin kiere Hustrue Alvildes Arme, og at i det samme Slagfidur og Eigil traadde frem for hans Seng, med bedrøvelige, blege Kinder, blodige, og med sammenfoldede Hænder, stirrende paa ham. Da de saae hans Lyksalighed smilte de, og han mærkede det var dem kiert. Slagfidur, den Ældste, stod ham nærmest, og bøiede sit Hoved hen over hans Leie, bestandig vinkende, som om han vilde tilkiendegive ham Noget. Eigil var længere borte. Han havde sat sig paa en Steen udenfor Hytten, og talde uophørlig; men saa sagte, forvirret, og Ordene saa hurtigen i hverandre, at Vaulundur ikke kunde forstaae et Ord. Da nu Vaulundur vaagnede, fandt han sig virkelig i sin kiere Hustrue Alvildes Arme. Men i det han hævede sine Øine i Veiret, saae han over sit Hoved en grøn, stor, gyngende Green af Løvhytten, netop i samme Stilling, som han troede at have seet sin Broder Slagfidur, og ligesaadan vinkende. Eigil talede endnu belstandig de forblummede, sagte, hurtig paa hinanden følgende Ord. Da nu Vaulundur vendte sit Hoved til Udgangen af Løvhytten, mærkede han, at hvad der havde givet Anledning til Forestillingen om Eigil, var et lidet Kildevæld, som rislede lige forbi Hytten. Over alt dette kom Taarerne Vaulundur i Øinene; thi han havde elsket sine Brødre høit, og gierne ønsket dem den samme Lykke, som han nu selv besad.
    Nu vaagnede ogsaa Alvilde, og da hun havde omfavnet sin Husbonde sagde hun: Udentvivl, kiereste Husbonde! vil du finde dig styrket efter denne Søvn, og ved dine forrige Kræfter. Gak derfor nu hen til Nidudrs Gaard. Han sover endnu, og veed Intet af hvad der er hændet. Men paa det at Ingen skal kiende dig, og hindre dig Giennemgangen, men holde dig for een af Kongens Tienere, saa tag denne Kaabe over din Rustning. Siig ham derpaa at Vaulundur er brudt ud af sit Fængsel, og spørg ham hvad man nu skal giøre? - Om dette Forslag syntes Vaulundur vel. Han klædte sig i sit Harnisk, tog derpaa Kaaben over sig, og kom saaledes uforhindret ind i Kongens Sovekammer, da Drabanterne ved Døren holdt ham for at være een af hans Tienere. Vaulundur traadde frem for Kongens Seng. Nidudr laae og sov og skielvede i Søvne. Vaulundur raabte: Vaagner op, Konning Nidudr! Nidudr vaagnede og sagde: Hvo vover at vække mig af min kongelige Søvn? Vaulundur sagde: Vredes ikke, men en sælsom Hændelse er skeet igaar, som maatte mældes Eder. Hvi haver I ikke for længe siden dræbt Vaulundur, saa var ikke det skeet, som nu er skeet. Nidudr sagde: Nævner mig ikke dette Navn! Jeg frygter ham midt i hans Usselhed, thi siden han sendte mig de kostbare Skaaler, er jeg bleven betagen af en stærk Feber, som ikke vil forlade mig. Mit Hoved fryser og Tænderne klapprer i min Mund. Vaulundur sagde: De Muslingeskaller disse Skaaler ere giorte af, vare dog intet imod de Perler, som de have hvælvet over, thi de vare Eders Sønners Pandeskaller, Herre! Deres Legemer kan I finde nedgravet under Blæsebælgen i Vaulundurs Værksted, men Eders Dotter svømmer omkring i en Baad paa Dybet, hvis sammenhobede Bølger dog ikke vare nok til at aftvette hendes Skamplet. Derpaa fortalte han hannem vitløftigen<!-- vidtløftigen --> alt hvad hændet var; kastede derpaa Kaaben tilside, drog sit Sværd og raabte med høy Røst: Og nu er jeg selv kommen herhid, du Niding! for at give dig dit Banesaar! Hævede derpaa sit Sværd for at slaae Nidudr ihiel. Men Nidudr var alt død af Skræk; og foer saaledes til <I>Hel</I>, hvor han nu betales, for alle sine Ildgierninger.
    Baudvilde, da hun vaagnede, styrtede sig i Søen, men Dronningen tog Gift til sig, da hun hørte hvad der var skeet. Herpaa udraabte Almuen Vaulundur til Konge over alt Nidudrs Land. Han regierede i mange Aar, og var en ligesaa giefmild og sindrig Regent, som en duelig Krigskæmpe. Han døde i en graae Alder, og ligger begraven i en Høi, midt i Ulfsdalen, hvor hans Gaard skal have staaet. Inden i Høien finder man, endnu den Dag i Dag, en Fiirkantet Bygning af store Kampestene. Paa Stenen mod Norden, er der udhugget en Mand, med sammenlænkede Been, som smedder et Sværd. Her holdtes ogsaa i mange Aar et Offer, og blev han anseet som en Gud efter sin Død, da man troede at hans Hustrue Alvilde, efter Freyas Tilsagn, havde hævet hans Siel i sine Arme op til Valhalla. Alle Smedde, naar de foretoge sig et svart Arbeide, anraabte gemeenlig først Vaulundur; og havde man for nogle hundrede Aar siden i Sverrig, i det kongelige Rustkammer, endnu det af Vaulundur smeddede Sværd, med de blaa Ædelstene, som altid længtes efter Kamp, og holdt sig i den dierveligen; men nu har det længe været borte! - Hermed endes Vaulundurs Saga.


H1:Aladdin, eller Den forunderlige Lampe. Et Lystspil

I:oehlen2002030301
T:Personerne
TYPE:prosa
N:Teksten følger <I>Poetiske Skrifter</I> (1805), II, side 77-78.
N:Saladin] Salladin

<i>Sangvinitas,</i> Prolog.
<i>Soliman,</i> Sultan i Persien.
<i>Zulima,</i> hans Hustrue.
<i>Gulnare,</i> deres Datter.
<i>Stor-Veziren.</i>
<i>Saladin,</i> hans Søn.
<i>Mustapha,</i> Skrædder.
<i>Morgiane,</i> hans Kone.
<i>Aladdin,</i> deres Søn.
<i>Noureddin,</i> Troldmand.
<i>Hindbad,</i> hans Broder.
<I>Selim.</I>
<I>Sindbad.</I>
<I>En Jøde.</I>
<i>En christen Kiøbmand.</i>
<i>Bedreddin</i> og <i>Ali,</i> Kiøbmænd.<!-- (<i>Bedreddin, / Ali,</i> } Kiøbmænd) -->
<I>Gulnares Amme.</I>
<I>En Urtekræmmer.</I>
<i>Ali Baba,</i> Stiernetyder.
<I>En Staldkarl.</I>
<I>En vagthavende Officier.</I>
<I>Første Vagt.</I>
<I>Anden Vagt.</I>
<I>En gammel Kiøbmand.</I>
<I>En Kobbersmed.</I>
<I>Bøddelen og hans Dreng.</I>
<I>En Karl.</I>
<I>En gammel Mand.</I>
<I>Morgianes Vært.</I>
<I>En Apotheker.</I>
<I>Sultanens Hofnar.</I>
<I>En Persisk Digter.</I>
<i>Fatime,</i> en hellig Kone.
<I>Caravane.</I>
<i>Pillegrimme, Abdaller</i> og <i>Calendere.</i>
<i>Soldater, Pøbel</i> etc.<!-- ?c -->
<I>Lampens Aand.</I>
<I>Ringens Aand.</I>
<i>Paribanou,</i> Feernes Dronning.
<I>Tvende Biergpiger.</I>
<I>Lympha.</I>
<I>Zephyr.</I>
<I>En Faarekylling.</I>
<I>En Spindelvæv.</I>
<I>Første Alf.</I>
<I>Anden Alf.</I>
<I>To Fugle.</I>
<i>Nattergaler.</i>
Chor af <i>Lampens, Ringens</i> og <i>Biergets</i>
    <i>Aander,</i> af <i>Alfer, Sandsigerinder</i>
    og <i>Fugle.</i>
<i>Phantasia,</i> Epilog.

---

I:oehlen2002030302
T:Prolog
TYPE:motto
N:Teksten følger <I>Poetiske Skrifter</I> (1805), II, side 79-82.

<center><nonum><sc>Sangvinitas</sc></nonum></center>
<center><nonum><small><i>træder frem og siger:</i></small></nonum></center>

Du Nordens mørke Møe, Melancholia!
Som sidder hisset paa det tykke Bundt
Af Krøniker fra Island, gamle Digte
Fra Danmark, med en Harpe i din Haand
Af Biørnesener og af Egetræe,
Modtag idag et lille kort Besøg
Her af din Søster, af Sangvinitas,
Den ældre, muntre, morgenlandske Datter.
Glem for et Øieblik, du voxne Møe!
Tilsløret, rank og ædel, svøbt i Maar,
Din dybe Tungsind. Vaagn af din Erindring
Om <i>Frode, Athelstein</i> og <i>Tryggvesøn.</i>
Husk at den Sidste tyede hen til mig,
Da Rygen havde lært ham elske Cypern.
Stir heller ey saa taareblændt til Skyggen
Med den tredobbelt-tunge Demantskrone,
Og til hans Fader, med et spaltet Skiæg,
Der delte sig til England og til Danmark.
O glem at en Forvorpen sprængte siden
<i>Knuds</i> Kiste, og adsplitted skammeligt
De hvide Been. Er det dig ey Triumf nok
At Britten regner kun fra William Conqveror?
Tænk heller nu paa Navnet <i>Waldemar,</i>
Der blomstrede med Danmarks Ridderstid,
Tag <i>Saxo</i> frem, og lad ham huldt erstatte
Med spillende romantisk Farveblanding
Det Store i din <i>Snorros</i> Overblik
Paa Livet om de sneebedækte Fielde.
Erkiend min Skiønhed, yngre, blege Søster!
Og mindes at din <i>Knud,</i> din <i>Eyegod,</i>
Din <i>Haarderaade,</i> og saa mange Flere
Blev lokket af mit sydligmilde Blik.
Thi Nordens Kraft er uden Østens Ild
Det samme som et hærdet Demant-Sværd,
Der mangler en varmblodig Muskel-Arm,
For stærkt at svinges. Blomsten, sund af Frøe,
Til Solen trænger, for at giennemglødes;
Og bliver der for langt et Mellemrum,
Før <i>Asianerne</i> til Norden drage,
For at forædle Slægten, varme den -
Da bliver Slægten, som du seer desværre!
En Blomst, forlængst engang fra Syden hentet,
Men som vantrives Aar for Aar, hentørres,
Blier bleg af Farve, søvnig, mat - og døer.
Her ruller jeg fortrolig op for dig
Mit rigeligt indsprængte Blomsterflor;<note>indsprængte] indspængte</note>
Som Østens Æther let og giennemsigtigt
Udruller jeg det paa dit sorte Skiold,
At det kan laane det en hellig Grund
Af nordisk Aftendæmring.
Og finder du ey i det hele Billed
Alt hvad der turde høre til mit Rige,
Blier undertiden Farven mere mat,
End Straalerne fra Orienten taaler -
Da tilgiv Kunstneren, som malte det.
Erindre dig, det var din Søn, min Søster!
Der saae det Hele, skiønt med henrykt Aand,
Dog giennem dit, sin Moders, Sørgeslør;
Og harmes ikke over den Natur,
Der sødt har bragt ham til at elske dig!

---

H3:Første Akt


I:oehlen2002030303
T:Ispahan
TYPE:motto
N:Teksten følger <I>Poetiske Skrifter</I> (1805), II, side 83-88.

<center><nonum><small><i>Et lidet fattigt Værelse.</i></small></nonum></center>

<center><wrap><sc>Mustapha</sc> <small><i>sidder paa et Bord og syer.</i></small> <sc>Morgiane</sc> <small><i>spinder Bomuld.</i></small></wrap></center>

<center><nonum><sc>Mustapha.</sc></nonum></center>
Nu Morgiane? Sover du igien?

<center><nonum><sc>Morgiane.</sc></nonum></center>
Nei Mustapha! der giorde du mig Uret.
Jeg sad og læste just min Aftenbøn,
Og lukte Øinene fast i, for ey
At blive adspredt. Det er ellers silde.

<center><nonum><sc>Mustapha.</sc></nonum></center>
Hvad silde? Kom mig ey med saadan Snak!
Jeg siger det er tidlig. Hvem er Herre
I Huset her? Du eller jeg? Du er
Et Murmeldyr. Er det nu Tid at læse
Sin Aftenbøn, for fattig Folk som vi?

<center><nonum><sc>Morgiane.</sc></nonum></center>
Hvad kan det skade at man er gudsfrygtig?

<center><nonum><sc>Mustapha.</sc></nonum></center>
Meer end du troer. Imens du læser, seer du!
Saa spinder du ey Bomuld. Af din Bøn
Kan vi ey leve. Faaer man Brød for Bønner?
Hvad? Kan man kiøbe Kiød for dem paa Torvet?
Jeg er en gammel Mand - min Kraft er borte.
Jeg kan ey længer sye saa flink som før.
Du er min Medhielp, seer du! Det vil sige
At du skal rappe dig og hielpe mig.

<center><nonum><sc>Morgiane</sc> <small><i>græder.</i></small></nonum></center>
Jeg hielper dig med Alt jo hvad jeg kan.

<center><nonum><sc>Mustapha.</sc></nonum></center>
Nu nu, græd ikke. Jeg er god igien!
Du er ey slem, du kunne være værre.
Da jeg var vel ved Magt i gamle Dage,
Da var jeg selv ey for du skulde være<note>skulde] skylde</note>
For meget med. Da bad jeg selv dig skaane
De hvide Hænder og det smukke Ansigt
For Solen. Men saa gaaer det nu i Verden!
Nu er Forgyldningen af dig, og jeg er fattig.
Nu maa du spinde. Ellers gaaer det galt.
Det er ey blot os selv, den lange Lømmel,
Som driver om og giør slet inge Nytte,
Ham skal vi ogsaa føde.

<center><nonum><sc>Morgiane.</sc></nonum></center>
                       <nonum>Altid har du</nonum>
Saameget nu imod den stakkels Dreng.
Han er saa ung, og med hans varme Blod
Er man ey skikket til at sidde stille,
Med Benet overkors den hele Dag.

<center><nonum><sc>Mustapha.</sc></nonum></center>
Men at gaae om med Armen overkors
Den hele Dag, dertil er Blodet koldt nok.
Hør Morgiane!

<center><nonum><sc>Morgiane.</sc></nonum></center>
             <nonum>Nu saa vær dog rolig.</nonum>
Der kommer han.

<center><nonum><sc>Aladdin</sc></nonum></center>
<center><nonum><small><i>kommer ind.</i></small></nonum></center>
               <nonum>God Aften, Fader!</nonum>

<center><nonum><sc>Mustapha.</sc></nonum></center>
                                  <nonum>Ja</nonum>
Jeg skal godaftne dig, din lange Slyngel!
Har du nu drevet hele Aftnen om
Paa Gaden med de andre Drenge? Hvad?

<center><nonum><sc>Aladdin.</sc></nonum></center>
Ney Fader! Jeg har ikke drevet om.
See her er Penge fra den rige Kiøbmand,
For den violblaa Silkekaftan. Manden
Var ikke hiemme selv, men som en Dreng
Har jeg frie Adgang i det hele Huus,
Og naar jeg kommer der engang iblandt,
Kan jeg ey slippe fra hans Fruentimmer.
Du hellige Prophet! hvad dog de Piger
Er deilige. De giorde Løier med mig,
Og spurgte skiemtviis om jeg ogsaa vel
Forstod mig noget paa min Profession?
At jeg nok var den rette Skrædder, jeg!
Jeg svarte dem, at dersom de tillod det,
Saa tog jeg Maal strax af dem allesammen.
Dertil var de nu alle villige,
Og bragte lange Strimler af Papir.
Da skulde I kun seet en Maalen, Fader!
Om Armene, om Livet, og om Barmen.
O hvor det dog er skiønt at være Skrædder!

<center><nonum><sc>Mustapha.</sc></nonum></center>
Ja jeg skal skræddre dig! Ja jeg skal skræddre
Dig Kieltring.
<wrap>     <small><i>Vil springe ned af Bordet, men glider og er færdig at styrte.</i></small></wrap>
              <nonum>Ak du hellige Prophet!</nonum>
Hielp! Hielp! Jeg glider. Hielp! Jeg brækker Halsen.

<center><nonum><sc>Aladdin</sc> <small><i>hielper ham.</i></small></nonum></center>
Ja saadan er det at forhaste sig.

<center><nonum><sc>Mustapha</sc></nonum></center>
<center><nonum><small><i>med indbidt Forbittrelse.</i></small></nonum></center>
Min Søn! Tag mig den Alen, som der hænger.
<wrap>     <small><i>Aladdin rækker han Alnen. Mustapha hugger efter ham; men Aladdin springer tilside, saa at han slaaer Bomuldstotten paa Morgianes Rok ned i Lyset. Aladdin løber ud.</i></small></wrap><note>Mustapha] Mustafa</note>

<center><nonum><sc>Morgiane,</sc></nonum></center>
<wrap><center><small><i>som vaagner af den Søvn, hun nylig var falden i, seer Totten brænde og raaber:</i></small></center></wrap>
Brand! Brand! Brand! Ispahan! Brand! Ispahan!
Den store Hovedstad i Persien
Staaer i lys Lue.

<center><nonum><sc>Mustapha.</sc></nonum></center>
                  <nonum>Ney, det er for galt.</nonum>
Jeg gamle Mand, det holder jeg ey ud.
O slemme Skarn! Du liderlige Fugl!
Som ey vil staae imens man straffer ham!
Som skiller mig ved al min Næring, hos
De rige, de mistænkelige Kiøbmænd;
Som - Morgiane! Er du fra Forstanden?
Du sidder stille og laer Totten brænde?
Sluk! Sluk! Om du saa aldrig slukker meer.

<center><nonum><sc>Morgiane</sc> <small><i>ganske forstyrret.</i></small></nonum></center>
Sluk! Hvormed skal jeg arme Kone slukke?
Her er jo ingen Sprøyte eller Brandspand.
Ak! Ak! min Bomuld! Ak min Spindeløn!
<wrap>     <small><i>Hun gaaer i Forskrækkelsen hen og tager den Silkeklædning, som Mustapha nylig har syet paa, og kaster over Ilden.</i></small></wrap>

<center><nonum><sc>Mustapha.</sc></nonum></center>
Ney, nu er det forbi. Kaftanen brænder!
Jeg mægter ikke at betale den.
Jeg arme Mand. O Himmel! jeg faaer Ondt.
<center><nonum><small><i>Synker i Morgianes Arme.</i></small></nonum></center>

---

I:oehlen2002030304
T:Afrika
TYPE:motto
N:Teksten følger <I>Poetiske Skrifter</I> (1805), II, side 88-92.

<wrap><small><i>Et stort Værelse, oplyst af en døsig Lampe. Rundtomkring paa Væggene hænge alleslags underlige Instrumenter. Adskillige Boghylder paa den ene Side. I Baggrunden sidder</i></small></wrap>

<center><nonum><sc>Noureddin Troldmand,</sc></nonum></center>
<wrap>     <small><i>i et langt sort Klædebond, med et Axelskierf om Livet, bemalet med hemmelige Ziffre. Foran sig paa et Bord har han en liden Kasse staaende, fyldt med fint Sand. Han sidder meget fordybet og hensiunken; tegner Punkter i Sandet med en Ibenholdts Griffel, forbinder dem med Streger og punkterer. Pludselig bryder han ud:</i></small></wrap>

En Skat! En sielden Skat! - I Verden ingen
Saa stor. - Udi en Hule. Hvor? - I Asien!
Og hvor i Asien? - Ved Ispahan!<note>Ispahan] Ispanhan</note>
Dybt under Jorden; i en hvælvet Grotte;
Indkrandst af Bierge. - Hellige Prophet!
Hvad Hemmelighed aabenbarer sig
Her for min Siel! Saa lykkes det mig dog,
At efter fyrgetyve lange Aars
Utrættede, vedholdne, strænge Flid
I Midnatsstunden - Stille! Lad mig see:
Hvad er det for en Skat? - <i>En Kobber-Lampe!</i>
En gammel, plump, anløben Kobber-Lampe!
Hvori bestaaer dens Kraft? - I Taager skiult!
Det seer først Eyermanden. Og skal jeg
(Min Tunge knap af Frygt og Haab indlænket
Her mægte kan at tale Ordet ud)
Skal <i>jeg</i> da blive denne Eyermand? -
Det fine Sand, som Vandet, sammenruller,
Og efterlader ikke Griflens Spor.
Utydeligt! - Dog stille! Runde Bølger
Sig taarner i det tørre Hav, som naar
En Stormvind gaaer i Biledulgerid.
Hvad sige disse Toppe? - Jeg skal hente
Hin gamle Digters Bog, som staaer paa Hylden,
Øster i Salen. Paa den første Side
Mit Øie falder, naar jeg slaaer den op,
Jeg læse skal. Det bringer mig paa Spor!

<wrap>     <small><i>Han gaaer langsomt hen, tager en gammel Foliant, slaaer den op, og læser paa den første Side, han træffer:</i></small></wrap>

Sælsomt er Lykkens Gaver rundt fordeelt,
    Som Funker er de spredt fra Syd til Norden,
    Og saare Faa besidde Lykken heelt.

Hvert Blomster har sit eget Sted paa Jorden,
    Hvor Druens Blod er varmest, lurer Død,
    I hule Jordbund buldre Lyn og Torden.

Blandt Østens Palmer mellem Frugten, sød,<note>sød,] sød</note> 
    Sig Brilleslangen under Løvet sniger,
    Og Giften blusser giennem Blomsten, rød.

Fra kolde Nord snart varme Sol bortviger,
    Men uden Jordskielv, uden Gift og Pest,
    Nødtørftig Rugen groer for stærke Kriger.

Naturens muntre Søn er Lykken næst.
    Hvorefter Nattens Grubler flittig grunder,
    Naar Solen slukkes i det blege Vest,

Det finder han med Lethed ved et Under.
    Fast ubegribeligt ham Lykken gaaer
    Imøde, mens han sødt og sorgfrit blunder.

Og deri Lykken netop jo bestaaer,
    At den umiddelbar, ved skiulte Kræfter,
    Hen til sin elskte Gienstand sikkert naaer.

Den kommer selv, den vil ey gribes efter.
    Det hielper lidt kun at du søge vil,
    At du din Tanke paa dens Ankomst hæfter.

Du griber - Haabets Dør sig lukker til.
    Hvis ey umiddelbar din Lod er falden,
    Da blier du for din Higen kun et Spil.
    Da hielper ey din Forsken og din Kalden.

<wrap><center><small><i>Han lukker Bogen langsomt.</i></small><center></wrap>

En Dødelig har skrevet dette Digt.
En ringe Sanger, uindviet i
Naturens helligste Mysterium.
Mild aabner den for mig sin skiulte Skat.
Var det for strax derpaa at spotte mig,
Af qvindligt Lune? Ney! Den vise Røst
Var ingen Spottefugls; dens rene Lys
Er ingen Lygtemand, som leder vild.
Alvorlig, blid dens Finger peger hen
Til Skatten, som den huldt for mig oplader.
Men jeg forstaaer hvad, mystisk underlig,
<i>Den,</i> og ey Sangeren igiennem dette
Umodne Digt, mig giver at forstaae.
Adspredt er Jordens Kræfter, mange Hænder
Forenes maae at lette svare Byrder.
Mig givet blev, med dyb, skarpsindig Aand,
At skue i Naturens Inderste,
Men det <i>udvortes Redskab</i> er jeg ey.
Naturens muntre Søn (en melkeblods
Natur, hvis rene Fattigdom paa Tanker
Har alle Kræfter spart til Kiød og Blod)
En ung enfoldig Dreng skal hielpe mig,
Skal tage Skatten, næsten som i Søvne,
Og flye mig den, uklog paa dens Værdie.
Er det ey saa, du store Salomon?
<wrap><center><nonum><small><i>Han sætter sig atter til at punktere.</i></small></center></wrap>
Ja det er saa! En Ild med Røgelse
Skal giøre Hulens Indgang kiendelig;
Og en rødmosset, uopdragen Dreng,
Som ved et Lotterie hist i Europa,
Skal trække Lodden ud, til min Gevinst.
Tak være dig, du mægtige Prophet!
Min Siel er mat af sin Anstrængelse.
Min Lykke fundet er. Det trætte Legem
Til Hvile stunder. Sødt kan slumres nu.
I Morgen staaer jeg paa mit blotte Ord
I Asien; og inden Overmorgen
Staaer jeg med Lampen, Jordens bedste Stierne,
(Som Himlens lykkelige Stierner skienkte mig)
Her atter i min Haand.
                                                                    <nonum><small><i>Gaaer.</i></small></nonum>

---

I:oehlen2002030307
T:Ispahan
TYPE:motto
N:Teksten følger <I>Poetiske Skrifter</I> (1805), II, side 93-94.

<center><wrap><small><i>Mustaphas Stue.</i></small> <sc>Mustapha</sc> <small><i>ligger Liig.</i></small> <sc>Morgiane</sc> <small><i>og hendes</i></small> <sc>Naboesker</sc> <small><i>staaer omkring Kisten.</i></small></wrap></center><!-- Topsøe: Naboersker -->

<center><nonum><sc>Morgiane.</sc></nonum></center>
Endnu engang, hav Tak, I gode Qvinder!
Som hialp mig med min stakkels gamle Husbond.
Han er nu død! Ak hellige Prophet! <small><i>Græder.</i></small>
Han sidder aldrig meer paa Bordet der,
Og syer og skiender paa mig for min Søvn.
Nu sover han langt stærkere end jeg.
Hav Tak, min gode Mirza! Du Amine!
Hav Tak! Ifald Propheten skulde kalde
Snart een af Eders Mænd, skal Morgiane
Sig vise redebon, som I har viist Jer,
Med Vaskning, Tvætning, Kistelægning, Pyntning.
Ak Allah! Tænk, det Taft han ligger i
Det blev hans Død. Han vilde slaae Aladdin,
Saa slog han i min Bomuldstot; den faldt
I Lyset; jeg, forskrækket af min Søvn,
Sprang op og vilde slukke Ildebranden;
Men da jeg ikke kunde skille Sort
Fra Hvidt, i Angsten, tog jeg Silkekiolen
Og vilde slukke med. Min arme Mand!
Bleg sank han i min Arm, og døde kort
Derpaa af Skræk. <small><i>Græder.</i></small> Du gode, gamle Mand!
Nu, den Vey skal vi alle gaae. Men Himmel!
Det er dog tungt - og paa en saadan Maade!
Aladdin er en Galgenfugl! - Farvel
I gode Qvinder! Hisset kommer alt
Ligbærerne. Jeg holder det ey ud.
<center><nonum><small><i>Ligbærerne komme.</i></small></nonum></center>
Mit Hierte brister! - Ak I gode Mænd!
Saa tag da Kisten, men tag ey for haardt.
Det er en gammel Mand, ak bær ham varlig,
Han taaler ikke mange flere Stød.
Og vend hans sølvgraae Hoved imod Mekka,
Og Fødderne, koldt udstrakt, mod Medina.
Endnu et Kys! Ak hvor han ligger roligt.
Før foer han altid op. Det er forbi.
Farvel min Mand! Min Mustapha! Farvel.
<wrap>     <small><i>Ligbærerne gaae bort med Kisten. Qvinderne hyle over Liget.</i></small></wrap>

---

I:oehlen2002030308
T:Gade
TYPE:motto
N:Teksten følger <I>Poetiske Skrifter</I> (1805), II, side 94-102.

<center><wrap><sc>Aladdin;</sc> <small><i>en Hoben</i></small> <sc>andre Drenge.</sc> <small><i>I Baggrunden</i></small> <sc>Noureddin,</sc> <small><i>som giver Agt paa deres Tale og Adfærd.</i></small></wrap></center>

<center><nonum><sc>Selim.</sc></nonum></center>
Der er Aladdin! Saa, nu kan vor Leeg
Begynde ret.

<center><nonum><sc>Aladdin.</sc></nonum></center>
             <nonum>God Morgen Kammerater.</nonum>

<center><nonum><sc>Selim.</sc></nonum></center>
Hvor blev du af saalænge?

<center><nonum><sc>Aladdin.</sc></nonum></center>
                         <nonum>Seer du vel,</nonum>
Der var Begravelse her uden Byen,
Paa Kirkegaarden ved Moskeen hist.
Det maatte jeg først see. Det er saa morsomt
At høre Sangen, og at see dem gaae
Saa langsomt gravitetisk hen med Liget.

<center><nonum><sc>Selim.</sc></nonum></center>
Hvi har du ikke sagt mig det, saa var
Jeg gaaet med. Hvem blev idag begravet?

<center><nonum><sc>Aladdin</sc> <small><i>ganske ligegyldig.</i></small></nonum></center>
Min Fader.

<center><nonum><sc>Selim.</sc></nonum></center>
          <nonum>Hvad? Din Fader? Er han død?</nonum>

<center><nonum><sc>Aladdin.</sc></nonum></center>
I Forgaarsaftes døde han.

<center><nonum><sc>Selim.</sc></nonum></center>
                          <nonum>Og derom</nonum>
Har du ey talt et Ord?

<center><nonum><sc>Aladdin.</sc></nonum></center>
                      <nonum>Saa har jeg glemt det.</nonum>

<center><nonum><sc>Selim.</sc></nonum></center>
Og sørger ey?

<center><nonum><sc>Aladdin.</sc></nonum></center>
              <nonum>Nu har jeg Raad til det!</nonum>

<center><nonum><sc>Selim.</sc></nonum></center>
Jeg mener ey med Klæder, men med Sielen.

<center><nonum><sc>Aladdin.</sc></nonum></center>
Ey hvad! Den som vil sørge over Alting
Fik Nok at sørge over. Han var gammel.

<center><nonum><sc>Sindbad.</sc></nonum></center>
Naa kom nu! Kom! Den rige Kiøbmand hist
Paa Hiørnet, vil idag igien udkaste
Tre Pomeranzer her, i Gramsetag.

<center><nonum><sc>Aladdin.</sc></nonum></center>
Ja jeg er med.

<center><nonum><sc>Sindbad.</sc></nonum></center>
              <nonum>Er du? Det troer jeg nok.</nonum>
Der kommer alt den Ene. Vaerskoe, Drenge!
<wrap>     <small><i>En Pomeranz bliver kastet ud af et Vindue. Aladdin griber den.</i></small></wrap>

<center><nonum><sc>Selim.</sc></nonum></center>
Du er nu altid lykkelig.

<center><nonum><sc>Drengene.</sc></nonum></center>
                        <nonum>Fleer! Fleer!</nonum>
<wrap>     <small><i>En Pomeranz kastes atter ud, som Aladdin ligeledes griber.</i></small></wrap>

<center><nonum><sc>Aladdin.</sc></nonum></center>
Det var den Anden. Nu har jeg alt To.

<center><nonum><sc>Sindbad.</sc></nonum></center>
Aladdin maa ey være længer med.
Den Tredie maa han ikke gramse efter.
Han har alt faaet nok. Hold paa ham, Drenge!
<wrap>     <small><i>De holde paa Aladdin. Den tredie Pomeranz kastes ud, den falder i hans Turban.</i></small></wrap>

<center><nonum><sc>Aladdin.</sc></nonum></center>
Det var den Tredie. Een jeg spiser selv,
Og der har I de andre To igien!
<wrap>     <small><i>Han kaster de to Pomeranzer i Luften. Drengene løbe bort for at gribe dem.</i></small></wrap>

<center><nonum><sc>Noureddin</sc> <small><i>træder frem.</i></small></nonum></center>
Hvi skulde jeg gaae længer? Dette Spil,
Saa hensigtsløst og barnligt som det lader,
Har Skiebnen stiftet, for at vise mig
Mit Redskab. Netop som jeg tænkte ham!
Rødmusset, stærk og doven, sorgesløs.
Hans Fader blev begravet - han gik ud
At see paa det, som paa et andet Spil.
Togange skienker Lykken ham sin Gunst,
Og trediegang, med sammentvungne Hænder,
Han lokker den ned i sin Turban-Pul.
Hvad vil jeg meer? Her har jeg hvad jeg søgte.
<center><nonum><small><i>Gaaer hen mod Aladdin.</i></small></nonum></center>
Til Lykke, unge Ven! Jeg seer du er
Vel øvet i at <i>gramse.</i>

<center><nonum><sc>Aladdin</sc> <small><i>undseelig.</i></small></nonum></center>
                       <nonum>Ja saamænd!</nonum>

<center><nonum><sc>Noureddin.</sc></nonum></center>
Bliv ikke vred, at jeg saa dristig kommer
Og taler med dig, uden dit Bekiendtskab.
Men flere Ting opmærksom mig har giort.
Først er du i den hele Drengeflok
Den Smukkeste; dernæst er du den Største.
Hvor gammel er du?

<center><nonum><sc>Aladdin.</sc></nonum></center>
                 <nonum>Sytten Aar.</nonum>

<center><nonum><sc>Noureddin.</sc></nonum></center>
                             <nonum>Ja seer man!</nonum>
Og du seer endnu ældre ud. Du mangler
Kun Skiegget, saa var du complet en Mand.
Dertil er du behændigst af dem Alle,
Og lykkeligst. Jeg er en fremmed Kiøbmand,
Kun lidt kiendt i det store Ispahan,
Og søger derfor smukke Folks Bekiendtskab.

<center><nonum><sc>Aladdin.</sc></nonum></center>
Min Herre! I beviser mig stor Ære.
Med mit Bekiendtskab er I lidet tient.
Jeg er en fattig Skrædderdreng. Min Fader
Er død. Han vilde prygle mig, saa slog
Han i min Moders Bomuldstot; saa gik
Der Ild i Totten, og - saa døde han!

<center><nonum><sc>Noureddin.</sc></nonum></center>
Jeg hørte Eder tale om hans Ligfærd,
Og - bliv ey vred - den Ligegyldighed
Hvormed du talde, kom mig til at studse.

<center><nonum><sc>Aladdin.</sc></nonum></center>
Ak hvad! det var en gammel, stakkels Mand.
Halvfierdsindstyve Aar! Saa gammel bliver
Kun Faa i Ispahan.

<center><nonum><sc>Noureddin.</sc></nonum></center>
                  <nonum>Men som jeg hører,</nonum>
Saa har du været Aarsag i hans Død.

<center><nonum><sc>Aladdin.</sc></nonum></center>
Fordi jeg ikke vilde lae mig slaae for Panden
Med Alnen, men behændig sprang tilside?
Ney, kiere Herre! Tænk Jer dog et Liv,
Der hænger i saa tynd en Spindelvæv,
At det kan døe af Skræk, naar der engang
Gaaer Ild i Bomuldstotten. Han maa takke
Mig til, fordi jeg skaffed ham et Paaskud
Til at forføie sig herfra.

<center><nonum><sc>Noureddin.</sc></nonum></center>
                           <nonum>Det var</nonum>
Ey sønlig talt.

<center><nonum><sc>Aladdin.</sc></nonum></center>
               <nonum>Den store Allah veed</nonum>
Om just jeg var hans Søn. Han var alt gammel
Da han min Moder tog, og hun var ung
Og smuk, hvis man kan troe hvad Rygtet siger.
Al Sefi, en Emir, kom tit i Huset;
Han havde mig ret kier; jeg lignte ham;
Han gav mig ofte før Foræringer;
Nu er han dræbt i Krigen af en Tyrk!

<center><nonum><sc>Noureddin.</sc></nonum></center>
Din Fader var saa gammel? Siig, hvad heed han?

<center><nonum><sc>Aladdin.</sc></nonum></center>
Hans Navn var Mustapha.

<center><nonum><sc>Noureddin</sc></nonum></center>
<center><nonum><small><i>med stigende Opmærksomhed.</i></small></nonum></center>
                       <nonum>Og han var Skrædder?</nonum>

<center><nonum><sc>Aladdin.</sc></nonum></center>
Med Liv og Siel!

<center><nonum><sc>Noureddin.</sc></nonum></center>
                 <nonum>Og har alt længe boet</nonum>
I Ispahan?

<center><nonum><sc>Aladdin.</sc></nonum></center>
           <nonum>Saalænge jeg kan huske.</nonum>

<center><nonum><sc>Noureddin.</sc></nonum></center>
Knarvurren, vranten, hidsig af Gemyt?

<center><nonum><sc>Aladdin.</sc></nonum></center>
I kiender ham?

<center><nonum><sc>Noureddin.</sc></nonum></center>
              <nonum>En stræbsom gammel Mand.</nonum>

<center><nonum><sc>Aladdin.</sc></nonum></center>
Ja rigtig!

<center><nonum><sc>Noureddin.</sc></nonum></center>
           <nonum>Som bestandig vilde</nonum>
At man sig Noget skulde tage for,
Og ikke gaae paa Gaden om og drive.

<center><nonum><sc>Aladdin</sc> <small><i>forundret.</i></small></nonum></center>
Det er ham! Det er hans udtrykte Billed.

<center><nonum><sc>Noureddin</sc> <small><i>omfavner ham.</i></small></nonum></center>
Min Brodersøn!

<center><nonum><sc>Aladdin.</sc></nonum></center>
               <nonum>Hvordan? I er hans Broder?</nonum>

<center><nonum><sc>Noureddin.</sc></nonum></center>
Hans kiødelige Broder! Muhamed
Du hellige Prophet! Jeg troede længst ham død,
Og haabed ey at træffe paa hans Slægt,
Og nu jeg finder en saa vakker Yngling.
Kom! Kom! Hvad hedder du?

<center><nonum><sc>Aladdin.</sc></nonum></center>
                          <nonum>Aladdin.</nonum>

<center><nonum><sc>Noureddin.</sc></nonum></center>
                                   <nonum>Rigtig!</nonum>
Det skrev han froe mig til, da du var født.
Thi - hvad du sagde om Emiren nys -

<center><nonum><sc>Aladdin</sc></nonum></center>
<center><nonum><small><i>undseelig og bange.</i></small></nonum></center>
Ak! bryd Jer ey om det. Det faldt mig kun
Saa ud af Munden, kiereste Herr Fætter!

<center><nonum><sc>Noureddin.</sc></nonum></center>
O kom Aladdin! Kiere Brodersøn!
Kom, bring mig til din Moer. Hun lever dog?

<center><nonum><sc>Aladdin.</sc></nonum></center>
Her boer hun! Her i dette lille Huus.

<center><nonum><sc>Noureddin.</sc></nonum></center>
Du hellige Prophet! Hvor Skiebnen fører
Dog Alt besynderligt i denne Verden.
                                                                    <nonum><small><i>De gaae ind.</i></small></nonum>

---

I:oehlen2002030401
T:Stue
TYPE:motto
N:Teksten følger <I>Poetiske Skrifter</I> (1805), II, side 102-08.

<center><wrap><sc>Noureddin, Morgiane og Aladdin</sc> <small><i>sidder om et Bord, ved et velsmagende Maaltid.</i></small></wrap></center>

<center><nonum><sc>Morgiane.</sc></nonum></center>
Høistærede Herr Fætter! Kiere Svoger!
Broer Noureddin! (Tag ikke ilde op
At jeg saa dristig taler) Ney saa vilde
Jeg heller troet at Caucasus var sløifet,
At Solen havde tørret Euphrat ud,
End at min kiere, brave Ægtefælle,
(Nu er han i Prophetens Paradis,
Hvor unge Houris, smukkere end jeg,
Omfavner ham og klæer ham af og paa,
Og stryger ham med Multum for sin Gigt.
Ak lad dem det! Jeg er kun lidt jaloux)
Men - hvad jeg vilde sige, kiere Svoger!
Det kunde jeg, som sagt, dog aldrig troe,
At Mustapha, det gamle stakkels Skrog,
Var Broder til en saadan fornem Herre.
Jeg har ey heller i mit hele Liv
Hørt Manden tale om Jer. Derfor troede
Jeg ogsaa først - tilgiv min dumme Mistroe -
At I nok var en Tyv, en Kieltringknægt,
Som kom kun for at see paa Leiligheden.
Men da jeg saa betænkte mig igien,
At her var intet meer at stiele af,
End paa en Banke Sand i Sahras Ørkner,
Og da I nu lod hente Mad og Sherbet,
Og gav os et saa herligt Traktement,
Da bortsvandt al min Mistroe, kiere Fætter.
Thi ak! hvad skulde bragt Jer til at giøre
Mig arme Kone, med min stakkels Dreng,
Saameget Godt; var det ey Slægtskabs Skyld?<!-- Topsøe: Godt, -->

<center><nonum><sc>Noureddin.</sc></nonum></center>
Ja kiere Svigerske! Hvad jeg kan giøre
For Eder, og for Eders gode Søn,
Det skal jeg giøre som en ærlig Fætter.
Hvi hindred Skiebnen mig bestandig i
At høre om min Broders trange Kaar?
Jeg skulde vist forlængst, med villigt Hierte
Og med uskrømtet Glæde hiulpet Eder.
Dog skeet er skeet og kan ey giøres om.
Det hielper ey at klynke over det
Som ey kan ændres, lad os altsaa nu
Betragte det Nærværende. <small><i>Skienker.</i></small> Aladdin!
Kom Søn, og drik mig til.

<center><nonum><sc>Aladdin.</sc></nonum></center>
                       <nonum>God Taar, Herr Fætter!</nonum>

<center><nonum><sc>Noureddin.</sc></nonum></center>
Siig altsaa, kiere Morgiane! nu
Hvordan I har det? Hvoraf lever I?
Hvad giør Aladdin? Er han flittig? Har
Han alt bestemt sig? Hvortil har han Lyst?

<center><nonum><sc>Morgiane.</sc></nonum></center>
Ak hvortil han har Lyst? At gaae paa Gaden
Den hele lange Dag, at spille Skorsteen,
Nærmest til Væg, Klink, Pind, og Soe i Hullet;
At søle sig i Snavset, som et Svin,
At rive Buxerne itu for Knæet,
At slide Hul paa sine Albueærmer,
At slaaes, at bande, og at løbe gal.
Ak, kiereste Herr Fætter! I kan troe
At han har giort mig mangen Hiertesorg.
Han giør mig ey saa glad; det staaer jeg for!
Det er min Søn, det er mit Kiød og Blod.
Han er ey hæslig! Deilig rød og hvid,
Og Alle siger at han ligner mig!
Men Sandhed maa for Dagen, om den saa
Skal ud igiennem mine Sidebeen.
Jeg spinder Bomuld hele Dagen, men
Hvad vil vel det forslaae? Han gidder ey
Bestille - Gud forlade ham, det Skarn! -
Saameget som at kæmme selv sit Haar.
Alt ligger paa mig arme stakkels Kone!
Han skulde være Skrædder, som hans Fader,
Men ak Gud bedre ham for Skrædd'r han er!
Ney, der vil Andet til, end gaae og drive. -
Da Mustapha var endnu levende
Tog jeg det Skarn i Forsvar. Himlens Straf
Nu kommer over mig, for al min Svaghed.

<center><nonum><sc>Noureddin.</sc></nonum></center>
Nu, kiere Svigerske! Giv Jer tilfreds.
Saavidt som jeg kan mærke paa Aladdin,
Saa er han af en ædel, stolt Natur.
For ung til selv at aabne sig en Bane,
Nedtrykt af al den Armod rundt omkring sig,
Er han ey vaagnet ret endnu; og derfor
Har Leeg og Lediggang bestandig tumlet
Den ubevidste Siel, som i en Vugge.
Jeg vædder, naar man satte ham istand
Til at begynde en anstændig Handel,
At naar man skaffed ham en Bod, med Varer
Af alleslags fortræffelige Stoffer,
Fra China, Indien og fra Levanten,
Jeg vædder To mod Een at han blev kied
Af al sin gamle Tidsfordriv, og fik
Til bedre Sysler Lyst. Ey sandt Aladdin?

<center><nonum><sc>Aladdin.</sc></nonum></center>
Herr Fætter! I kan læse i mit Hierte.
Ak! jeg kan aldrig gaae en Bod forbi,
Som hænger fuld af Guldmor og af Sølvmor,
Af Flor, af Atlask og af Silketøier,
Og klare Perlebaand, og slige Sager,
Før strax jeg tænker: Havde du dig dog
En saadan herlig Bod! Saa kom hver Dag
De skiønne Perserinder i din Bod,
Og slog de lange Sølverslør tilside,
For ret de smukke Varer at besee;
Og mens de saa besaae min Herlighed,
Besaae jeg deres Herlighed igien.
O kiere Fætter! Skaf mig slig en Bod.
Og her jeg lover Jer med Haand og Mund,
At jeg skal blive ordentlig, fornuftig,
Selv rede Haaret, vaske, tvætte mig,
Og ikke lege med de dumme Drenge.

<center><nonum><sc>Noureddin</sc></nonum></center>
<center><nonum><small><i>rækker ham Haanden.</i></small></nonum></center>
Et Ord et Ord?

<center><nonum><sc>Aladdin</sc> <small><i>tager den.</i></small></nonum></center>
            <nonum>En Mand en Mand!</nonum>

<center><nonum><sc>Noureddin.</sc></nonum></center>
                            <nonum>Top Fætter!</nonum>
I Overmorgen har du dig en Bod.

<center><nonum><sc>Morgiane.</sc></nonum></center>
Ak hellige Prophet! Den arme Orm!
Hvor skulde han faae den fra?

<center><nonum><sc>Noureddin.</sc></nonum></center>
                           <nonum>Kiere Moder!</nonum>
Jeg kiøber og forærer ham en Bod.

<center><nonum><sc>Aladdin</sc></nonum>
<center><nonum><small><i>falder ham om Halsen.</i></small></nonum></center>
Nu! det kan man dog kalde en oprigtig,
Og ærlig Fetter. Kiere, kiere Fætter!
I er af mine Folk. Men kiere Fætter!
Der er saa længe til i Overmorgen,
Var det ey bedre strax, - imorgen tidlig -
At kiøbe Boen? Det er dog saa godt<note>,,Boen'' rettes som regel af udgivere til ,,Boden''.</note>
At faae fra Haanden, hvad man skal; og jeg
Kan ikke taale godt at bie.

<center><nonum><sc>Morgiane.</sc></nonum></center>
                           <nonum>Dosmer!</nonum>
Kiødhoved! Lange Lømmel! Er der da
Ey mindste Tanke i dit tykke Hoved?
Er det Taknemlighed? Og taber du
Ey Mælet over saa uventet Godhed?
Ak jeg maa græde! Kiereste Herr Fætter!
Er I en Engel, sendt fra Himlen ned,
At hielpe denne faderløse Orm.
Den arme stakkels Dreng. Flux hen, dit Afskum!
Og kys Herr Fætteren smukt paa sin Haand,
Og tak ham. - Ak er det ey alt en Drøm?
Jeg er saa vandt til Sorg og Usselhed,
At denne Lykke giør mig reent forplumret.<note>At] Alt - en anden mulig konjektur er ,,Al'', der synes at være en mere nærliggende genstand for trykfejlen ,,Alt'', på den anden side passser ,,At'' bedre til forrige linjes komma ligesom det også i den tyske udgave hedder ,,Daß dieses Glück''.</note>

<center><nonum><sc>Noureddin.</sc></nonum></center>
Vær rolig, gode Kone! Ney Aladdin,
I Morgen er det Fredag, Helligdag,
Da kan man ikke kiøbslaae. Hver en Bod
Er lukket til, og Livet deler sig
I Gudsfrygt og uskyldig Tidsfordriv.
I Morgen vil jeg skaffe dig en Klædning,
Som passer for din nye Stand, saa vil vi,
Ifald din Moder ey er derimod,
Spadsere sammen ud af Stadens Porte,
Igiennem disse smukke kiølne Haver,
Som rundt omringe den. Du har dog Lyst?

<center><nonum><sc>Aladdin.</sc></nonum></center>
Stor Lyst, Herr Fætter! Grumme megen Lyst.

<center><nonum><sc>Noureddin.</sc></nonum></center>
Saa vil vi skilles ad i Aften; thi
Det er alt sildig, og jeg mærker at
Jeg er af Reisen træt. I Morgen sees vi.
Farvel saalænge Børn.

<center><nonum><sc>Aladdin og Morgiane.</sc></nonum></center>
                     <nonum>God Nat, Herr Fætter!</nonum>

---

I:oehlen2002030402
T:En vild Bierg-Egn
TYPE:motto
N:Teksten følger <I>Poetiske Skrifter</I> (1805), II, side 109-21.

<wrap><small><i>Tvende store Klipper skraane brat ned imod hinanden og danne et snevert Pas, i hvis Midte er en liden behagelig Strækning, bevoxet med Græs og Blomster. Træerne fra Fieldet lude tildeels derover, og ud af Klippen springer en Kilde, som snoer sig ned i Afgrunden.</i></small></wrap>

<center><nonum><sc>Noureddin, Aladdin.</sc></nonum><center>
<center><nonum><small><i>De komme gaaende sammen, fordybet i en Samtale.</i></small></nonum></center>

<center><nonum><sc>Aladdin.</sc></nonum></center>
Ak kiereste Herr Fætter! I fortæller
De bedste Eventyr, som jeg har hørt
I al min Levetid. Det er en Lyst
At høre Eder saadan tale, Fætter!
Det forekommer mig, som om jeg var
Langt klogere, end da vi først gik ud
Af Porten. I har viist mig rundtomkring
I alle Verdens Dele. Hvad I siger
Om Handelsdriften, er fornøieligt
At høre paa; dog maa jeg tilstaae reent ud,
At hvad I talde om Naturens Kræfter,
Dens skiulte, underlige Skatte, om
De Mennesker, som af en venlig Skiebne,
Tit pludselig faae det som Andre hige
Forgieves efter deres hele Liv;
Om det Usynliges Indvirkning i
Det Synlige, og alle slige Sager,
Det mored mig af alle Ting dog meest!

<center><nonum><sc>Noureddin.</sc></nonum></center>
Det er og det Mærkværdigste, min Søn!
Det Helligste, hvortil vor Siel sig hæver.

<center><nonum><sc>Aladdin</sc></nonum></center>
<center><nonum><small><i>seer sig forbauset omkring.</i></small></nonum></center>
Men Hillemænd! Hvor er vi kommen hen?
Henrevet af hvert Ord, I sagde mig,
Har jeg saa reent forglemt at huske Veyen,
At langt fra Haverne, ud over Marken
Vi komne er, og staae nu midt imellem
De vilde Bierge. Rigtignok det kom
Mig for, som jeg blev træt engang paa Veyen,
Men det var snart forglemt. Er det maaskee
Saaledes ogsaa gaaet Eder, Fætter?

<center><nonum><sc>Noureddin.</sc></nonum></center>
Ney, elskte Søn! Med Forsæt har jeg ført
Dig uformærkt fra Stadens Larm og Bulder,
Ind i den vilde, herlige Natur.
Af barnlig Glæde slog dit unge Hierte,
Da hist igiennem Haverne vi gik,
Der, som en stor uhyre Blomsterkrands,
Den store Steenhob kiøler og omdufter.
Og skiønt jeg nægter ey at disse Lunde,
Hvor Kilden risler, Pomeranzen lugter
Og qvæger Tungen med sin hulde Saft,
Er et husvalende og venligt Syn,
Saa staaer dog denne smaalige Natur,
Af Nødtørft sammentrængt i visse Grændser,
Opvoxet inden Eyendommens Skranker,
Og under Eyermandens Herskerblik,
Saa langt tilbage for Naturen, i
Sin dristige og grændseløse Rigdom,
Som Natte-Faklen for den lyse Sol. -
Tilsyneladende tilfældigviis kun,
Men i mit Hierte sindrig overtænkt,
Har jeg paa Veien ledt din muntre Aand,
Fra ringe Gienstand til en større Udsigt.
Jeg vilde stemme dig til, uformærkt,
At vænnes til det høist Forunderlige.
At ikke, som en rask og vælig Ganger
Vel af Natur, men stakket paa Forstand,
Du skulde studse ved uventet Knald.
Det har jeg giort; og troer nu at jeg vel
Kan uden Fare sige dig min Hensigt.

<center><nonum><sc>Aladdin.</sc></nonum></center>
Tael kun, Herr Fætter! Jeg er ikke bange.

<center><nonum><sc>Noureddin.</sc></nonum></center>
Saa viid, min Søn! At jeg i mange Aar
Har grandsket i Naturens lukte Bog,
Og at det endelig ved ufortrøden,
Anstrænget og usvækket Flid tilsidst
Mig lykkedes at spore Sager op,
Som ikke sees af Mængdens matte Øye.
Blandt Andet har jeg sikkert grundet ud,
At netop her, paa dette Sted vi staae,
En Hule hvælver sig dybt under Jorden,
Hvor alt hvad Bierget giemmer i sin Favn
Langt skiønnere og mere glandsfuldt blomstrer,
Med stærke Straaler i en evig Vaar,
End Overfladens skrøbelige Planter,
Hvor Farven falmer hurtig som den kom,
Og efterlader kun den visne Stub.
Hvis nu min Ven Aladdin! du har Mod
Til at betragte denne skiønne Hule,
(For din Skyld gik jeg kun den lange Vei,
Thi jeg har ofte seet slig Herlighed)
Saa vil jeg, ved et mørkt forblummet Ord,
Og ved at tænde Ild i nogle Qviste,
Snart sikkert finde ud den skiulte Indgang.

<center><nonum><sc>Aladdin.</sc></nonum></center>
Hvordan, Herr Fætter! Her? Her er en Hule?
Her under denne Plads, jeg træder paa?

<center><nonum><sc>Noureddin.</sc></nonum></center>
En deilig Hule, hvor Naturen har
Gavmild forenet al sin spredte Skiønhed.

<center><nonum><sc>Aladdin.</sc></nonum></center>
Og denne Indgang, som er ganske skiult,
Den kan I finde ved at brænde Qviste
Og tale nogle underlige Ord?

<center><nonum><sc>Noureddin.</sc></nonum></center>
Ja, elskte Søn! Det skienkte Allah mig.

<center><nonum><sc>Aladdin.</sc></nonum></center>
Nu har jeg aldrig hørt saa galt!

<center><nonum><sc>Noureddin.</sc></nonum></center>
                                <nonum>Du er</nonum>
Dog ikke bange?

<center><nonum><sc>Aladdin.</sc></nonum></center>
                <nonum>Bange? Paa det Lav.</nonum>
Men - det er dog jo høist besynderligt!

<center><nonum><sc>Noureddin.</sc></nonum></center>
Hist hvor de tørre Grene hænge ned,
Af Solen marvet ud, paa brændte Field,
Did gak! og hent en Dragt af trøsket Qvas;
Men skynd dig Søn! Thi Natten stunder til.

<center><nonum><sc>Aladdin.</sc></nonum></center>
Herr Fætter! Eders Villie er min Lov.
Jeg higer efter denne skiønne Hule,
Og henter Træe til den fornødne Ild.
                                        <nonum><small><i>Gaaer.</i></small></nonum>

<center><nonum><sc>Noureddin.</sc></nonum></center>
Saa er da nu den store Time kommen,
Der sætter mig i fast Besiddelse
Af alle Jordens mange Herligheder!
Her er det lidet, ubekiendte Sted,
Hvorefter jeg har ledt min hele Livstid,
Og reist saa mange, mange hundred Mile.
Aladdin er mit Værktøi. Hisset kommer
Han sorgesløs, med en Dragt Ved paa Ryggen.
Af Hastværk har han neppe Tid at see
Hvorhen han flytter Foden, mens han gaaer.
O du enfoldige Letsindighed!
See dig omkring, og qvæg for sidste Gang
Dit Øie i det friske Blomsterskiær,
Dit arme Legem i det blide Solskin.
Snart gisper du i Mørket, uden Sol,
Og uden Blomster efter Hungersdøden.
Dog hvad Medlidenhed? Enfoldig Svaghed!
Betænker sig Naturens Grubler paa,
At stikke Naalen i Insektets Ryg?

<center><nonum><sc>Aladdin</sc></nonum></center>
<center><nonum><small><i>kommer tilbage med Brænde paa Ryggen.</i></small></nonum></center>
Herr Fætter! Her er Brænde til en Ild,
Hvorved I stege kan en Elefant.
Men, medens jeg gik hisset om, og ledte,
Og samled Qviste op, og bandt dem sammen,
Og lagde dem paa Ryggen, og gik fort,
Saa faldt det gamle Eventyr mig ind
Om Abraham, som vilde offre Isak,
Hvordan den arme Dreng selv maatte slæbe
Det Træe hvorpaa han skulde været brændt.
Men Allah sendte ham en Cherubim
Til Hielp fra Himlen. Allah hielper altid,
Naar Nøden størst er. Ikkesandt Herr Fætter?

<center><nonum><sc>Noureddin</sc> <small><i>forvirret.</i></small></nonum></center>
Ugrundelig er Allahs Viisdoms-Vey!

<center><nonum><sc>Aladdin.</sc></nonum></center>
Den gode Isak var dog ganske vist
En lille bitte Smule alt for dum,
At ey han kunde mærke slige Stræger.
Det skulde været mig? Jo jo min Karl!
Dog, det er vel et Eventyr det hele!

<center><nonum><sc>Noureddin.</sc></nonum></center>
Formodentlig. Saa! Læg nu Riset der.
Saa vil jeg strax slaae Ild. Men end et Ord.
Jeg stedse, fra det første Øieblik,
Jeg saae dig gramse Pommeranzen hist,
Har holdt dig for en vakker Dreng, en Knøs,
Der ey var bange, som en gammel Kierling,
Men rask og uforsagt, og gierne vilde
I Lav med det, som var besynderligt.

<center><nonum><sc>Aladdin.</sc></nonum></center>
Hvis det er Eders Tanker om mig, Fætter!
Saa haaber jeg I ey har taget feil.

<center><nonum><sc>Noureddin.</sc></nonum></center>
Velan da! Da du er min Brodersøn,
Og da jeg elsker dig og gierne vil
Forskaffe dig en Glæde, som tilforn du
Har aldrig nydt - saa gaaer vi nu til Sagen.
Naar jeg har slaaet Ild i dette Qvas,
Og kastet Røgelsen, og talt derover,
Saa ryster Jorden. Og naar det er skeet,
Faaer du en Steen at see, som skyder frem sig
Af Jordens Skiød, fiirkantet, med en Jernring.
Den løfter du med ringe Kræfter op,
I det du nævner sagte ved dig selv
Din Faders og din Bestefaders Navn.
Og neppe har du veltet Stenen bort,
Før strax du seer en Trappe, ned ad denne
Du stiger. Frygt dig ey for Hulens Mørke,
Det svinder snart; thi Grottens klare Frugter,
Som Stierner spillende i alle Farver,
Snart lyser atter, med langt mere Skiønhed,
End denne lumre, svoveltændte Sol.
Først kommer du igiennem trende Grotter,
Hvor Guld og Sølv, ret som i store Tønder,
Er sluttet ind udi Granitens Kløfter.
Gaae det forbi, rør heller ey derved,
Det sidder fast, du spilder ikkun Tiden.
Naar disse trende Kamre nu du først
Har giennemvandret, ak! da kommer du
Ind i en Have. Paradisets Have
Var ey saa smuk; maaskee dog var det den,
Som flygted did ned efter Syndefaldet.
De herligste og straalerigste Frugter
Af allehaande Farver, røde, blaae,
Græsgrønne, violette, hvide, gule,
Som Ædelstene i en Sultanindes
Guldørnring, hænge der i herlig Orden.
Hvor gierne gik jeg ikke selv derned.
Men ak desværre! Een ad Gangen kun
Kan nyde denne Fryd; for din Skyld dog
Jeg gierne nægter selv mig denne Lykke.
Alt hvad jeg fordrer for min Godhed mod dig
Er, at du heelt gaaer op igiennem Haven,
Til Muren ligefor i den dunkle Baggrund.
Der hænger i en røget, mørk Fordybning
En gammel Kobber-Lampe. Den skal du
Hidbringe mig. Du veed jeg er en Ven
Af gamle Snurrepiberier; jeg
Har sagt dig at jeg samler slige Sager,
Og Lampen, uden Værd for alle Andre,
Har altsaa dog en indbildt Værd for mig.
Paa Veien, naar du gaaer tilbage, maa
Du gierne plukke dig saamange Frugter,
Som du kan bære, for at bringe hiem.
Men skynd dig kun, og bring for alt mig Lampen.
Du har ey nødig selv at frygte for
At den skal smudske dig; naar du har slukt
Dens Ild, og øst dens Olie ud paa Jorden,
Saa tørres den strax ganske af sig selv.

<center><nonum><sc>Aladdin.</sc></nonum></center>
Godt, kiere Fætter! Jeg er redebon.

<center><nonum><sc>Noureddin</sc></nonum></center>
<wrap><small><i>tager en Æske frem med Røgelse, og kaster Noget deraf i Ilden. Strax derpaa høres et svagt Tordenbrag. En Lynstraale slaaer ned i Jorden, hvor Røgelsen brænder. Jorden skielver. En stor fiirkantet Marmorsteen skyder sig op, horizontal med Jordens Overflade. I Midten deraf er befæstet en stor Jernring.</i></small></wrap>

<center><nonum><sc>Noureddin.</sc></nonum></center>
Kom nu Aladdin! Skynd dig! Ufortøvet!

<center><nonum><sc>Aladdin</sc> <small><i>angest.</i></small></nonum></center>
Ak ney, Herr Fætter! Kiereste Herr Fætter!
Forskaan mig! Ak! Jeg tør det ey! Jeg ryster!

<center><nonum><sc>Noureddin</sc></nonum></center>
<center><wrap><small><i>slaaer ham i Hovedet saa han tumler.</i></small></wrap></center>
Barnagtige, foragtelige Dreng!
Troer du at giekke mig? Har jeg for din Skyld
Saa svart et Arbeid foretaget mig,
At du, som en forkielet Skiødehund,
Skal staae og ryste, mens man klapper dig?
Flux grib i Ringen! Eller ved Propheten
Og ved den store Salomon, jeg lænker
Dig fast til denne Steen, og reiser bort
Til Afrika, hvorfra jeg kom, og lader
Dig og din Moder i Elendighed.

<center><nonum><sc>Aladdin.</sc></nonum></center>
Ak kiereste Herr Fætter! Vær dog ey
Saa vred, saa grusom. Jeg vil gierne giøre
Hvad I befaler mig.

<center><nonum><sc>Noureddin</sc> <small><i>formildet.</i></small></nonum></center>
                    <nonum>Ret saa, min Søn!</nonum>
Saa vil du ogsaa vorde lykkelig.
Du bløde Sind! Staaer ikke Taarerne
Ham alt i Øiet.
<center><wrap><small><i>Klapper ham paa Kinden.</i></small></wrap></center>
                <nonum>Skam dig dog, Aladdin!</nonum>
Vær en fornuftig Dreng, saa skal i mig
Du altid see en god, en gavmild Fætter.
Jeg staaer dig jo dog nu i Faders Sted,
Og derfor er det Pligt at straffe dig,
Naar du fortiener det. Det er jo til
Dit eget Bedste. Kom nu hid, min Søn!
Og lad mig see at du har Mod i Brystet,
Grib Ringen fat og nævn din Faders Navn,
Og saa din Bestefaders.

<center><nonum><sc>Aladdin.</sc></nonum></center>
                         <nonum>Nu velan da!</nonum>
<wrap>     <small><i>Han mumler sagte ved sig selv, griber derpaa i Stenen, men kan ikke rokke den.</i></small></wrap>

<center><nonum><sc>Noureddin</sc></nonum></center>
<center><wrap><small><i>afsides, i det han farer forfærdet tilbage.</i></small></wrap></center>
Ha! hvad er det? Du hellige Prophet!
Har jeg ey skuet ret? og gaaer jeg vild?

<center><nonum><sc>Aladdin</sc></nonum></center>
<center><wrap><small><i>med en stille Forundring.</i></small></wrap></center>
Ja tænkte jeg det ikke nok.

<center><nonum><sc>Noureddin.</sc></nonum></center>
                           <nonum>Hvad tænkte</nonum>
Du Dosmer! Nævnte du din Faders Navn?

<center><nonum><sc>Aladdin.</sc></nonum></center>
Af Agtelse for Eder, kiere Fætter!
Jeg nævnte Mustaphas og Casems Navne,
Men Stenen ligger fast som Bierget selv.
Men vil I nu tillade mig at nævne
(At sige uden al Fortrydelse)
<i>Emirens</i> Navn, tilligemed <i>hans</i> Faders,
Saa skal I bare see.

<center><nonum><sc>Noureddin.</sc></nonum></center>
                     <nonum>Ha nævn dem da!</nonum>

<center><nonum><sc>Aladdin</sc></nonum></center>
<center><nonum><small><i>i det han løfter.</i></small></nonum></center>
Al Mamon og Al Sefi! - Der er Stenen.

<center><nonum><sc>Noureddin.</sc></nonum></center>
Du havde Ret!

<center><nonum><sc>Aladdin.</sc></nonum></center>
              <nonum>Naar vi skal see os om,</nonum>
Saa blive vi paa denne Maade jo
Ey engang Fættere?

<center><nonum><sc>Noureddin.</sc></nonum></center>
                   <nonum>Saa er vi Venner.</nonum>
Gak nu kun ned og hent mig Lampen op.

<center><nonum><sc>Aladdin.</sc></nonum></center>
Det er en magelig, velhuggen Trappe.
Der seer ey farligt ud; og hisset skimter
Jeg allerede Lyset. Morsomt nok!
Nu er jeg ikke længer bange, da jeg
I Hullet staaer. Før giøs jeg, mellem os sagt.
Det maa nu briste eller bære.

<center><nonum><sc>Noureddin.</sc></nonum></center>
                              <nonum>Glem</nonum>
Ey Lampen.

<center><nonum><sc>Aladdin</sc> <small><i>stiger ned.</i></small></nonum></center>
           <nonum>Hav kun ingen Frygt for det.</nonum>

<center><nonum><sc>Noureddin.</sc></nonum></center>
Hør Fætter! Endnu Eet. For at du dog
Kan være ganske sikker i din Sag,
Saa tag her af min Finger denne Ring
Og sæt paa din. Den skiermer dig for alt,
Hvad maaskee ellers kunde møde dig.

<center><nonum><sc>Aladdin.</sc></nonum></center>
Godt, kiere Fætter! Lad mig nu kun gaae.

---

I:oehlen2002030309
T:En underjordisk Hvælving
TYPE:motto
N:Teksten følger <I>Poetiske Skrifter</I> (1805), II, side 121-27.

<small><i>En underjordisk Hvælving høi, ret som en Have brammer,</i></small>
<small><i>Thi store Træer af blankt Metal udbrede deres Stammer,</i></small>
<small><i>Af Kobber, Jern, og Zink og Blye, med stærke Skud i Bugter,</i></small>
<small><i>Og paa hver udstrakt sielden Green nedhænge sieldne Frugter.</i></small>
<small><i>Thi Nogle hvide er, som Melk, og klare, som Chrystaller,</i></small><note>Nogle] nogle</note>
<small><i>Blodrøde Nogle, Andre blegt kun rødme, som Coraller;</i></small>
<small><i>Og grønne, violette, blaae, og brunlige, og gule,</i></small>
<small><i>Med Funklen hænge rundt omkring udi den skiønne Hule.</i></small>
<small><i>De hvide Frugter Perler er, de klare Diamanter;</i></small>
<small><i>Rubinen spiller i sit Blod med sine slebne Kanter.</i></small>
<small><i>Smaragder er det grønne Græs, de blaae Saphirer finder</i></small>
<small><i>Du lavt ved Træets stærke Rod, som smilende Kierminder.</i></small>
<small><i>Og overalt hvor Øiet seer det sig saa huldt forlyster,</i></small>
<small><i>Paa Jaspis, paa indsprængt Agat, violblaae Ametyster.</i></small>
<small><i>En liden Biergelv slynger sig, snart stærkt, og snart den mattes,</i></small>
<small><i>Dens Sang, skiønt lidt utydelig, kan dog af Sielen fattes.</i></small>
<small><i>Og inderst paa den sorte Væg, imellem Røg og Dampe,</i></small>
<small><i>Der brænder, i sit mørke Hul, den underfulde Lampe.</i></small>
<small><i>Af den faaer Hulen alt sit Skin, thi skiønt den lyser ene,</i></small>
<small><i>Gienstraaler Lyset tusindfold, fra Guld og Ædelstene.</i></small>

<center><nonum><sc>Usynligt Chor af Biergaander.</sc></nonum></center>
En buldrende Torden
Sit Lyn har nedsendt.
Flux revnede Jorden,
Hvor Straalen har brændt.

<center><nonum><sc>Andre Stemmer.</sc></nonum></center>
Det Liv, som saa herligt sig rører,
Med Blodet, saa varmt og saa rødt,
Hid Skiebnen nu venligen fører,
Til hvad der er stenet og dødt.

<center><nonum><sc>Stemme fra Lampen.</sc></nonum></center>
Saa skal da længer ey min Straale,
Uvirksom fængslet med sin Magt,
Kun denne tause Hvælving maale,
Og lysne rundtomkring til Pragt!
Alt rasler, Biergets Dør! din Hængsel,
Og alt betrædes nu din Stie!
Fra dette dødningstille Fængsel
Vil evig Viisdom mig befrie.

<center><nonum><sc>Stemmer fra Træerne.</sc></nonum></center>
Ak! skal vi miste dig, du Biergets Lue!
Saa miste vi jo med vort Farvespil.
Hvad er vor Skiønhed vel, naar Hulens Bue
For hulde Lysning grumt sig lukker til?

<center><nonum><sc>Stemmen fra Lampen.</sc></nonum></center>
Giv Eder kun tilfreds, I smukke Stene!
En anden Ild snart tænder sig paa Stand.
Troer ikke det er mig, som lyser ene;
I Bierget flammer der en evig Brand.

Nu Skiebnen har en Lykkelig forundet
At trænge dybt udi Naturen ind.
Da først det store Underværk er fundet,
Naar Øiet blander sig med Biergets Skin.

Naar Intet længer Jordens Hersker blinder,
Da seer han Undervirkning rundt omkring;
En Aand til at udrette Alt han finder,
Og Harmonia skienker ham sin Ring.

Den fierner fra hans Hierte Angst og Krampe,
Den giør ham let og lykkelig og mild,
Mens Helligdommenes dybtfundne Lampe
Udretter Alting med sin Himmelild.

En nye Prometeus atter vil forene
Det høie Lys med Mennesket idag,
En anden Odin, giennem Biergets Stene,
Faaer Drikken, ved Gundlødes Favnetag.

<center><nonum><sc>Aladdin</sc></nonum></center>
<center><wrap><small><i>kommer ind, han studser og seer sig om.</i></small></wrap></center>
Ak hvilken deilig Have! Alle Træer
Af Frugter hænge fuld. Hvor røde Æbler!
Og violette Pferskner! Grønne Blommer!
Og gule Pommeranzer! Hvide Ribs!
Og Druer! Nogle ganske himmelblaae,
Og nogle klare, som det rene Vand.
Hvor Bækken huldt sig giennem Alting slynger!
Ak! det er Skade, her er ingen Fugle,
Der synge kan i disse grønne Toppe.
Alt er saa stille. - Hvilke smukke Blomster!
Saa gule, som det rene, røde Guld.
Jeg troer de kaldes Fandens Melkebøtter
Hos os; her har de vel et andet Navn.
Ak hvilke hvide Lillier! Hvor de straale!
Man skulde sværge paa de var af Sølv.
Jeg vil dog lugte Een. - De lugter ey.
Ak! det er Skade, de har ingen Lugt.
Naa det er sandt! Det maa jeg dog tilstaa
Min Fætter havde Ret, dengang han paastod
At sligt var værd at see. - Der hænger Lampen!
Hvor underligt den med sit røde Skin
Oplyser Alt, og giver det sin Glands.
Min Fætter er dog ret en egen Mand.
Hvad nu han vil med den? De skiønne Frugter,
Det er dog noget ganske Andet. Naa da!
Nu har jeg aldrig seet saa stor en Drue,
Som denne her. Ak den maa lædske sødt!
Jeg er saa tørstig. Jeg vil plukke den,
Min Fætter gav mig Lov dertil. - Hvad nu?
O vee! Det er ey en naturlig Drue.
Den er af Glas kun. Slap det saadan ud?
Maaskee at denne Røde smager bedre. -
Hvad? - Ogsaa Glas? Nu har jeg aldrig seet!
Det er kun malet Glas, den hele Stads.
Ha ha ha ha! Det var da Løyer, det. -
<center><nonum><small><i>Grædefærdig.</i></small></nonum></center>
Jeg tænkte det var Frugter, og saa er
Det haardt, som Steen. Ney sikke Narrerie!
Ja saa! Saa er det bedst at skynde sig
At man kan komme hiem til Ispahan,
For at faae nogen Mad, som laer sig spise. -
Men smukke er dog disse glatte Stene.
Troe mig! de andre Drenge, de vil vist
Nok giøre store Øine, naar de seer
Al denne Herlighed. Jeg plukker mig
Saa mange jeg kan bære. - Saa! Nu er jeg
Belæsset, som en reisende Kameel.
Og nu afsted. - Men stop! Ha det er sandt,
Jeg havde nær jo glemt den rare Lampe.
Saa havde Pokker været løs med Fætter.
<center><nonum><small><i>Han tager den ud af Hullet.</i></small></nonum></center>
Saa kom da nu, dit gamle Skumpelskud!
Stod det til mig - jeg lod dig heller hænge.
Jeg vil ey slukke den, før jeg kan see
Daglyset, giennem Hulens Aabning hisset.
<center><nonum><small><i>Seer sig endnu engang omkring.</i></small></nonum></center>
Det er dog ret en grumme deilig Hule.
Der hænger endnu Een! Den er saa blaae,
Den kan jeg sagtens bære med de andre.
Saa, nu farvel, du smukke Glasboutik!
Nu maa jeg gaae; min Fætter venter paa mig.
                                             <nonum><small><i>Gaaer.</i></small></nonum>

---

I:oehlen2002030310
T:Det snevre Pas mellem Biergene
TYPE:motto
N:Teksten følger <I>Poetiske Skrifter</I> (1805), II, side 127-30.

<center><nonum><sc>Noureddin</sc></nonum></center>
<center><wrap><small><i>staaer ved Hulens Indgang, bøier sig over den, og lytter.</i></small></wrap></center>

Der kommer han! Jeg hører alt hans Fied,
Han gaaer belæsset, langsomt, tynget ned
Af Hulens Steen. Den vil beholde ham.
Saa lad den det! Naar nu jeg Lampen har,
Saa kaster jeg paa Ilden denne Haandfuld
Og mumler Ordet ud. Saa lukkes Alt.
Saa ængstes jeg ey daglig, at min Skat,
Min hemmelige Skat, skal blive røbet,
Ved denne sløve Drengs Enfoldighed,
Hvis Siel staaer aaben, som en ledig Lade.
<center><wrap><small><i>Alvorlig og høitidelig.</i></small></wrap></center>
O Muhamed! Vær nu din Tiener huld.
Jeg slog Aladdin, for at vænne ham
Til Lydighed. Thi strax, frivillig, mens han
Er end i Hulen, maa han Lampen række
Mig, uden Trudsel, uden mindste Frygt.
Ifald han kommer ganske op af Grotten,
Er Lampen <i>hans.</i> Det vil den grumme Skiebne!
Og har jeg eengang tryllet Hulen til,
Kan ey min hele Magt den atter aabne. -
Der kommer han. Nuvel! nu gielder det.

<center><nonum><sc>Aladdin</sc> <small><i>i Hulen.</i></small></nonum></center>
Her er jeg, Fætter! Ræk mig Eders Haand,
At jeg kan komme op.

<center><nonum><sc>Noureddin.</sc></nonum></center>
                    <nonum>Ræk mig først Lampen,</nonum>
Min kiere Søn! saa skal jeg hielpe dig.

<center><nonum><sc>Aladdin.</sc></nonum></center>
Jeg har saamange af de smukke Stene,
Her i min Kiortelflig. Den ligger mellem
Det Øvrige. Lad mig først komme op!

<center><nonum><sc>Noureddin.</sc></nonum></center>
Snik, Snak! Giv mig først Lampen. Lad det Snavs
Kun falde! Kommer du paa nye igien
Med dine Barnestreger? Giv mig Lampen.

<center><nonum><sc>Aladdin</sc> <small><i>fortrydelig.</i></small></nonum></center>
Først skal man rende, som en Nar, og hente
En gammel Lampe, og naar det er giort,
Og jeg har fundet nogle smukke Stene,
Saa maa man ey engang beholde dem. -
I faaer ey Lampen før jeg kommer op!

<center><nonum><sc>Noureddin</sc> <nonum><small><i>fatter sig.</i></small></nonum></center>
Min Søn! læg dine Stene ned paa Jorden,
Og tag saa Lampen ud. Du kan jo siden
Opsamle dem igien.

<center><nonum><sc>Aladdin.</sc></nonum></center>
                  <nonum>Men hvor kan I</nonum>
Dog bede mig om sligt? Det er jo bedre
At bie til jeg først er kommen op.
Kom, skynd Jer, Fætter! Ræk mig eders Haand.

<center><nonum><sc>Noureddin.</sc></nonum></center>
Jeg hielper ey, før du har flyet mig Lampen.

<center><nonum><sc>Aladdin</sc> <small><i>opbragt.</i></small></nonum></center>
Saa kan jeg klattre uden Eders Hielp.
<center><nonum><small><i>Han er allerede næsten oppe.</i></small></nonum></center><note>oppe.] oppe,</note>

<center><nonum><sc>Noureddin</sc></nonum></center>
<wrap>     <small><i>støder ham forbittret for Brystet, saa han falder ned igien, og siger:</i></small></wrap>
Du skal ey høste Frugten af min Møie.
<center><nonum><small><i>Kaster Røgelsen paa Ilden.</i></small></nonum></center>
Luk dig igien, du klippehaarde Field.
<wrap>     <small><i>Bierget lukker sig; han staaer længe og stirrer hen paa den svundne Indgang.</i></small></wrap>
Hvad stod der i den gamle Sangers Digt?
,,Du griber - Haabets Dør sig lukker til.''
Den Lykke var mig altsaa ey bestemt!
Men end er Noureddin dog ey forsagt.
Naturen bukke skal for Sielens Magt.
Paa nye jeg søger Lykkens skiulte Vey;
Thi denne lukte sig, den var det ey.
Til Afrika jeg atter haster hen,
Begynder paa min Grublen der igien,
Og ved anstrænget, uforstyrret Flid,
Det lykkes maa at lokke Kraften hid.
Her er det ude. Lig du der og bliv
Til Støv, du Usle! Stakket var dit Liv.
                                            <nonum><small><i>Iler bort.</i></small></nonum>

---

I:oehlen2002030311
T:Trappen af den underjordiske Hule
TYPE:motto
N:Teksten følger <I>Poetiske Skrifter</I> (1805), II, side 130-34.

<center><wrap><small><i>Alt en bælmørkt; Indgangen tillukket.</i></small></wrap></center>

<center><nonum><sc>Aladdin</sc></nonum></center>
<wrap>     <small><i>kryber omkring, famler og støder sig; endelig synker han magtesløs ned.</i></small></wrap>

Ak, kiere Fætter! Luk dog op igien.
Jeg vil jo gierne giøre alt hvad I
Befaler mig. Ak Fætter! luk dog op. -
Han er alt borte! Ak! langt borte er han.
Hvor længe har jeg siddet her og grædt,
I dette mørke, græsselige Dyb?
Ha! du er ingen Fætter. Ney du er
En skammelig, en ond, en nedrig Troldmand,
Som søger at forlokke unge Børn.
Din Glæde er kun deres Qval og Død,
Dit blege Afskum. - Allah! Muhamed!
Forløser mig af denne Rædselsnød.
Jeg har jo aldrig dog endnu begaaet
Misgierninger, som kræve grusom Straf.
Hvad kan jeg dertil at min Fader døde?
O red mig, red mig, red mig, af min Smerte!
Lad mig ey døe af Hunger store Allah.
<wrap>     <small><i>Han synker hen i en magtesløs Taushed en tidlang, og lytter rundtomkring. Derpaa siger han rolig, med en barnlig Adspredelse:</i></small></wrap>
Hør Bækken, inde i den store Have,
Hvor rislende, besynderligt den rinder! -
Saadan den rislet har i mange Aar,
Før jeg blev født. I mange hundred Aar!
Hvor underligt ned fra det høye Loft
Den bløde Drypsteen falder. Hvor det plumper!
Bestandig samme Lyd. Dryp! Dryp! Dryp! Dryp!
Faaer det da ingen Ende? End bestandig -
<wrap>     <small><i>Den eensformige Lyd dysser ham lidt efter lidt i en blid Søvn.</i></small></wrap>

<center><nonum><sc>Tvende Biergpiger</sc></nonum></center>
<wrap>     <small><i>komme sagte snigende sig frem, giennem en Biergkløft, hver med sin Kerte i Haand; de hælde sig hen over Aladdin og betragte ham.</i></small></wrap>

<center><nonum><sc>Den Første</sc> <small><i>hvidskende.</i></small></nonum></center>
Seer du, min Søster! den deilige Dreng?

<center><nonum><sc>Den Anden</sc> <small><i>ligesaa.</i></small></nonum></center>
Ak! hvo har redt ham den steenhaarde Seng?

<center><nonum><sc>Den Første.</sc></nonum></center>
Hvilken Lyksalighed skienkes vort Bierg!

<center><nonum><sc>Den Anden.</sc></nonum></center>
Deilig, som han, er ey Alf eller Dverg.

<center><nonum><sc>Den Første.</sc></nonum></center>
See hvor han blusser!

<center><nonum><sc>Den Anden.</sc></nonum></center>
                    <nonum>Ak hvor han er smuk.</nonum>

<center><nonum><sc>Den Første.</sc></nonum></center>
Skielver og udstøder Sukke paa Suk.
<center><nonum><small><i>De kysser ham.</i></small></nonum></center>

<center><nonum><sc>Den Anden.</sc></nonum></center>
Sødeste Kys!

<center><nonum><sc>Den Første.</sc></nonum></center>
            <nonum>Nu hvi est du saa blye?</nonum>

<center><nonum><sc>Den Anden.</sc></nonum></center>
Stille, han vaagner.

<center><nonum><sc>Den Første.</sc></nonum></center>
                    <nonum>Ak saa maa vi flye!</nonum>
<center><nonum><small><i>De forsvinde.</i></small></nonum></center>

<center><nonum><sc>Aladdin</sc></nonum></center>
<center><wrap><small><i>farer sammen og seer sig om.</i></small></wrap></center>
Hvordan? Endnu i denne mørke Hule?
Hvad kolde, klamme Læber rørte mine?
Ak! det var Døden, nok, som kyste mig.
Thi Hungren plager. Ha! forbandet være
De haarde, stolte, de grusomme Frugter,
Som lokke kun og skaffer ingen Næring.
<center><nonum><small><i>Springer op.</i></small></nonum></center>
Ha! jeg vil ned til Kilden at faae Vand.
Jeg <i>kan</i> ey! Der er sat et Skillerum
Imellem mig og den. Fortvivlelse!
O Allah tag min Siel! -
<wrap>     <small><i>Han støder den Ring, Noureddin har givet ham paa Fingeren, imod Klippen. En Gnist springer ud deraf, bliver ved at brænde og opklarer Hulen.</i></small></wrap>

<center><nonum><sc>Ringens Aand</sc></nonum></center>
<wrap>     <small><i>lader sig tilsyne udi en stor Kæmpeskikkelse, og siger med tordnende Røst:</i></small></wrap>
          Herre! hvad vil du mig?
          See! jeg maa lyde dig.
          Ringen er i din Haand,
          Du byder Ringens Aand.
          Ey er det mig, som maa
          Ene tilrede staae.
          Alle de Slaver, som
          Hylde dens Helligdom,
          Knæle til dyben Jord,
          Lystre dit Magtens Ord.

<center><nonum><sc>Aladdin</sc></nonum></center>
<center><wrap><small><i>paa Knæe med sammenfoldede Hænder.</i></small></wrap></center>
Ak skrækkelige Magt! Ifald du kan,
Og hvis du redde vil et stakkels Barn,
Da skaf mig ud af denne fæle Hule,
Hiem, hvor min Moder boer, i Ispahan!

<center><nonum><sc>Aanden.</sc></nonum></center>
          Herre! du byder,
          Din er min Magt.
          Flux jeg dig lyder,
          Som Ordet er sagt.
          Snart, paa min Vinge,
          Freidig og tryg,
          Skal jeg dig svinge
          Over Caucasus Ryg.
          Paa Zephyrens Fod,
          Over bølgende Vand,
          Over Euphrats Flod,
          Til Ispahan.
<center><wrap><small><i>Han tager Aladdin i sin Favn og flyver bort med ham.</i></small></wrap></center>

---

H3:Anden Akt

I:oehlen2002030312
T:Tidlig Morgen under Solens Opgang
TYPE:motto
N:Teksten følger <I>Poetiske Skrifter</I> (1805), II, side 135-36.

<center><nonum><sc>Aladdin</sc></nonum></center>
<center><wrap><small><i>staaer udenfor een af Ispahans Porte, med Kiortelfligene fulde af Hulens Ædelstene.</i></small></wrap></center>

Mit Hoved svimler! Ney en saadan Reise
Har jeg endnu ey giort mit hele Liv.
Om Kroppen tog han mig. Det var som Vandet,
Naar det omslynger Een, i lune Bad.
Hvor høit han fløy, mens Maanen skinte klar!
Ak hvor besynderlig da Jorden lod!
Det store Ispahan, med sine Lys,
Som sluktes uformærkt, lidt efter lidt,
Saae ud kun, som en Smule brændt Papir,
Hvor Børnene gaaer langsomt bort af Skole.
Han svang sig rundtomkring med mig, en Omvey,
For ret, i Nattens klare Tryllelys,
At vise mig den vidtudstrakte Jord.
Jeg glemmer ey, da over Caucasus
Han fløy, og hvilte lidt paa Biergets Tinde,
Og styrted sig saa skraas igiennem Landet,
Som om han vilde druknet mig i Euphrat.
For Stormen drev en vældig Tremast hist,<note>en] nu</note>
Midt paa det sorte Hav. Did fløy han hen,
Berørte Skibets Vimpel med sin Taae,
Og strakte sig stivt ud, ret som en Støtte,
Paa dette faste Postament, med mig
I Armene, høit opstrakt imod Himlen.
Derpaa, da Maanen, som en Dødning bleg,
Forsvandt ved første Glimt af Solens Glands,
Forvandled han sig til en Purpurskye,
Og sænkte blidt sig ned med Morgenduggen,
Imellem Blomsterne ved Stadens Port.
Derpaa, forvandlet til en Lærke, steeg han
Igien i Luften, qviddrende, og svandt. -
Ak jeg er træt, afmægtig; jeg maa hiem.
Hvor vil min Moder giøre store Øine!
Ak! havde hun kun det fornødne Brød;
Thi jeg er hungrig; meget, meget hungrig.
<center><nonum><small><i>Gaaer.</i></small></nonum></center>

---

I:oehlen2002030313
T:Stue
TYPE:motto
N:Teksten følger <I>Poetiske Skrifter</I> (1805), II, side 137-44.

<center><nonum><sc>Morgiane, Aladdin.</sc></nonum></center>
<center><nonum><small><i>Han sidder og spiser.</i></small></nonum></center>

<center><nonum><sc>Morgiane.</sc></nonum></center>
Min hierte Søn! vær langsom, giv dig Tid,
Spis ey for hastig - pust imellem lidt,
Drik til din Mad - og spild ey paa Salveten.<!-- Salvéten? -->
Skiær dig med Kniven ey i Fingrene!
Ak Gud! Man har dog idel Qval og Kummer
Af sine Børn. Den som Gud giver Børn,
Den gier han Hiertesorg. Nu tænkte jeg
Saa vist, den hellige Grav var vel forvart,
At vist du skulde blevet noget Stort.
At altid jeg mit Lærred skulde kiøbe
Hos dig, naar først du var en fornem Kiøbmand.
Jo paa det Lav! Ak Himlen straffe dog
Den skammelige Trold, for sine Streger.

<center><nonum><sc>Aladdin.</sc></nonum></center>
Ja Moder! Var det ikke skiendigt giort,
At lukke i for mig, og overlade
Mig grusom til den visse Hungersdød.<note>Hungersdød] Hungersnød - konjekturen støttes af den tyske udgaves ,,Hungerstod'' samme sted.</note>

<center><nonum><sc>Morgiane</sc> <small><i>opbragt.</i></small></nonum></center>
Og hvad som værre var: Slaae dig paa Øret,
Saa nær du næsten havde tumlet om.
Den Næsvis! Hvem har givet ham vel Lov til
At tugte fremmede Forældres Børn?
Den slette Karl!

<center><nonum><sc>Aladdin.</sc></nonum></center>
               <nonum>Men hør nu, kiere Moder!</nonum>
Hvad der er skeet, er skeet, og kan ey ændres.
Men derimod er jeg endnu saa sulten,
At absolut jeg maa ha'e mere Mad.

<center><nonum><sc>Morgiane.</sc></nonum></center>
Ak, hierte Søn! Jeg har ey mere til dig.
Jeg giemte dig min egen Mundportion,
Og tænkte der var nok. Og Penge har jeg
Ey heller nu, at kiøbe noget for,
Før jeg faaer solgt min sidste Bomulds-Spind.

<center><nonum><sc>Aladdin.</sc></nonum></center>
Da var det ilde, thi jeg maa bekiende,
At jeg har en velsignet Appetit.
Men - stille - Alt kan blive godt endnu.
Giem I kun Eders Bomuld, kiere Moder!
Og ræk mig hid den gamle Kobber-Lampe,
Som jeg tog med fra Hulen. Jeg faaer altid
Saameget for den, hos en Kobber-Smed,
At vi kan kiøbe Mad for tvende Dage.

<center><nonum><sc>Morgiane.</sc></nonum></center>
Her er den. Ak hvad kan du faae for den?
Den seer jo ud, som om den havde lagt
I Jorden, hundred Aar paa samme Sted.
Det maa dog være nogle Sviin, som boer
I disse Bierge. Man kan neppe se
At den er giort af ordentligt Metal.
Jeg vil dog gnide den først af, en Smule,
Og kan du saa faae solgt den, kiere Søn!
Saa er det godt, hvis ikke maa du bie,
Og styre Spiselysten til imorgen.
<wrap>     <small><i>Hun tager et Klæde, giør det vaadt, dypper det i Sand, og begynder at skure Lampen.</i></small></wrap>

<center><nonum><sc>Lampens Aand,</sc></nonum></center>
<wrap>     <small><i>en stor, men velskabt Kæmpe, skyder sig op igiennem Jorden og siger:</i></small></wrap>
Nu, hvi gnider du saa voldsomt? See, jeg lystrer jo dit Vink.
Herskerinde, naar du kalder, kommer jeg som Lynets Blink.
Ikke jeg allene, Frue! men hver anden Lampens Aand,
Bukker sine Knæe og lyder den, som Lampen har i Haand.

<center><nonum><sc>Morgiane</sc> <small><i>falder i Afmagt.</i></small></nonum></center>
Ak hellige Prophet! Ak red mig, red mig!

<center><nonum><sc>Aladdin</sc></nonum></center>
<wrap>     <small><i>som i Førstningen blev noget bestyrtet, griber Lampen, og siger:</i></small></wrap>
Ak! jeg er mægtig hungrig, kiere Dievel!
Hvis du kan skaffe mig et Maaltid Mad,
Saa skal jeg tiene dig en anden Gang,
Ifald du skulde trænge til min Hielp.
<wrap>     <small><i>Aanden forsvinder; strax derpaa lader han sig igien tilsyne med et stort Sølvbækken paa sit Hoved, tilligemed tolv tildækkede Sølvfade, fulde af alleslags nydelige Retter. Sex hvide Brød ligge ovenpaa Tallerknerne. Han har tillige to Flasker med kostbar Viin, og tvende Glas i Haanden. Alt dette sætter han fra sig paa Bordet og forsvinder igien.</i></small></wrap>

<center><nonum><sc>Aladdin</sc></nonum></center>
<wrap>     <small><i>betragter en tidlang med Forundring dette Syn, endelig giver Madlysten ham Mod; han gaaer langsomt hen til Bordet, lukker Laaget op paa eet af Fadene og siger fuld af Glæde og Forundring, i det han lidt efter lidt betragter det altsammen:</i></small></wrap>
Hvad? - Dyrekiød? - Kiødsuppe? - Kogte Riis?
Bagværk og Frugter! Fiskemad, Fasaner!
Min Livret. Ha! det kalder jeg en Aand,
Som veed hvad der kan smage. O hvor vil
Det gotte mig. Jeg er ret opsat til det.
<center><nonum><small><i>Pludselig angest.</i></small></nonum></center>
Men store Muhamed! Det skulde dog
Vel ikke atter være Glas, kun alting,
Som Frugterne, hist i den store Hule?
<center><nonum><small><i>Putter er dygtigt Stykke i Munden.</i></small></nonum></center>
Ney, Allah være lovet! Ney det er
Naturlig rigtig Mad, af Kiød og Been.
<center><nonum><small><i>Sætter sig tilbords.</i></small></nonum></center>
Nu da! I Herrens Navn. - Men det er sandt,
Hvor blev min Moder af? Jeg troer hun faldt
Paa Gulvet, da hun saae den store Kæmpe.
                                            <nonum><small><i>Raaber.</i></small></nonum>
Hey! Moder! Reis Jer dog og kom og spiis!
Han er alt borte, Moder! Reis jer dog. -
See om hun vil? Jeg faaer vel reise mig.
<center><nonum><small><i>Fortrædelig, i det han staaer op.</i></small></nonum></center>
Nu sad jeg just saa godt. Der er dog Intet
Fuldkomment her i denne Jammerdal.
<center><nonum><small><i>Rusker i hende.</i></small></nonum></center>
Hey, Moder! Hvad er det nu værd at ligge
Paa Gulvet? Op! - Du hellige Prophet!
Hun er dog aldrig død af Skræk? O Himmel!
Saa var jeg faderløs og moderløs.
<wrap>     <small><i>Han løber hen til Bordet og henter en Vandkaraffel, putter med det samme en Mundfuld Mad i Munden, kommer igien og stænker hende med Vand i Ansigtet.</i></small></wrap>
Ak, kiere Moder! Faae dog Eders Samling.
Hvis I er død, som Mustapha, min Fader,<note>Mustapha] Mastapha</note>
Saa smager der mig ey en Mundfuld meer.

<center><nonum><sc>Morgiane</sc></nonum></center>
<center><nonum><small><i>slaaer sine Øine op.</i></small></nonum></center>
Ak, naadigste Herr Geist! Ak spar mit Liv.

<center><nonum><sc>Aladdin.</sc></nonum></center>
Han er alt borte. Kiender I da ikke
Aladdin, Eders kiødelige Søn?

<center><nonum><sc>Morgiane</sc> <small><i>reiser sig.</i></small></nonum></center>
Ak hvor blev Geisten af?

<center><nonum><sc>Aladdin.</sc></nonum></center>
                        <nonum>Han gik igien,</nonum>
Da først han havde bragt os Mad og Drikke.

<center><nonum><sc>Morgiane.</sc></nonum></center>
Har Geisten bragt det Maaltid Mad, der staaer?

<center><nonum><sc>Aladdin.</sc></nonum></center>
Ja, kiere Moder! Tænk engang.

<center><nonum><sc>Morgiane.</sc></nonum></center><note>Talepræfix mangler her i originalen</note>
                             <nonum>Min Søn!</nonum>
Kast det i Rakkerkulen. Skynd dig! Skynd dig!

<center><nonum><sc>Aladdin.</sc></nonum></center>
Ney, jeg er ikke gal. Kom kiere Moder!
Kom hid og smag hvor herligt at det smager.

<center><nonum><sc>Morgiane.</sc></nonum></center>
Jeg stikker ey en Krumme i min Mund.
Ak! Ak! Nu har jeg gaaet meget, meget
Igiennem her i Verden, jeg er gammel.
Jeg veed hvad Verden gier; men dette vidste
Jeg endnu ey. Du store, milde Gud!
Man lære skal saalænge som man lever.
Men siig mig, kiere Søn: Hvor gik det til,
At dette græsselige Afskum kom?

<center><nonum><sc>Aladdin.</sc></nonum></center>
Det kom af det I gneed paa Lampen, Moder!

<center><nonum><sc>Morgiane.</sc></nonum></center>
Hvordan? Er Lampen Skyld i den Ulykke?
Ak, kiere Søn! Saa skynd dig, gaae og sælg den.
Jeg er ey rolig, før jeg veed med Vished,
At den er ikke længer her i Huset.

<center><nonum><sc>Aladdin.</sc></nonum></center>
Jeg sælge Lampen? Slig en sielden Skat?
Nei, kiere Moder! kom dog til Jer selv,
I taler endnu lidt i Feberheden.
Ulykke! - Ja en stor Ulykke er det,
At faae Fasaner, Dyrekiød, og Bagværk,
Og alle Aarets sieldne, gode Ting,
Naar man paatager sig det Kæmpeværk,
At gnide Fingren irret paa en Lampe!

<center><nonum><sc>Morgiane.</sc></nonum></center>
Ak, kiere Søn! Jeg raader dig, min Søn!
Tag dig iagt. Det er kun Dievelskab.
Og har Propheten ey forbuden os,
At giøre os gemeen med slige Dievle?

<center><nonum><sc>Aladdin.</sc></nonum></center>
Min kiere Moder, jeg har altid hørt
At Dievlene var onde Folk; men denne
Er saa honet og god af Hiertelav,
At han kan gaae i Nødsfald for en Engel.
Giv Eder kun tilfreds. Hvis ey jeg feiler,
Saa har den store, hellige Prophet
Just giort os lykkelig med denne Lampe.
Nu kan jeg først begribe hvorfor Trolden
Var saa begierlig efter den, den Skalk!
Og kaldte den kun Snurrepiberie.
Jeg er alt eengang vandt, at see det Syn;
Thi slig en Aand (Gud veed hvordan han kom,
Jeg maa vel have gnedet lidt paa Lampen)
Har jeg at takke for Befrielsen
Af Biergets Hule. Det var Spot og Skam
At lønne Godt med Ondt, og at foragte
En saadan venlig Aand, som hielper naar man
Er meest i Nød, og trænger meest til Hielp.
See, hvilke rare Fade! Det er Sølv!
Nu vil jeg tage eet af dem og gaae
I Byen ud et Sted og sælge det;
Og blive saadan ved til Alt er solgt.
Thi det kan ikke skikke sig at kalde
Paa Lampens Aand, undtagen naar det kniber.
Kom Moder nu, og spiis dog ogsaa lidt.

<center><nonum><sc>Morgiane.</sc></nonum></center>
Jeg kan ey spise efter denne Skræk,
Men giør forresten hvad du vil, min Søn!
Jeg er en gammel og enfoldig Kone,
Jeg vasker mine Hænder, jeg har ingen,
Slet ingen Deel i dette Hexerie.

<center><nonum><sc>Aladdin.</sc></nonum></center>
Det skal I heller ey; men vær kun rolig.
Nu vil jeg strax gaae ud og sælge Fadet.
                                                   <nonum><small><i>Gaaer.</i></small></nonum>


---

I:oehlen2002042801
T:Gade
TYPE:motto
N:Teksten følger <I>Poetiske Skrifter</I> (1805), II, side 145-47.

<center><wrap><sc>Aladdin</sc> <small><i>med et Sølvfad under Kiolen.</i></small> <sc>En gammel Jøde.</sc></wrap></center>

<center><nonum><sc>Jøden.</sc></nonum></center>
God Morgen, unge Herre! Har han Noget
At skakkre med? Jeg seer han holder Noget
Her bag sin Kiole. Vil han sælge det,
Saa kom til mig. Jeg være kan saa god,
Som Nogen anden Kiøber? Ikkesandt?

<center><nonum><sc>Aladdin.</sc></nonum></center>
Det kommer an derpaa. Hvad byder du
Paa dette Sølvfad?

<center><nonum><sc>Jøden</sc></nonum></center>
<center><nonum><small><i>griber begierlig derefter.</i></small></nonum></center>
                          <nonum>Dette Sølvfad? Jo</nonum>
Nu kommer vi nok strax, min unge Ven!
Tin! Tin er ogsaa godt. Kom lad mig see.

<center><nonum><sc>Aladdin.</sc></nonum></center>
Jeg slipper ikke Fadet af min Haand,
Før først du har betalt mig det. Jeg kiender
Nok Jøderne. Du kunde løbe bort
Og sige det var dit.

<center><nonum><sc>Jøden.</sc></nonum></center>
                     <nonum>Du store Gud!</nonum>
Hvad har han dog for nogle Tanker om mig.
Naa, siig, hvad vil han have for sit Fad?

<center><nonum><sc>Aladdin.</sc></nonum></center>
Hvad vil du give?

<center><nonum><sc>Jøden.</sc></nonum></center>
                      <nonum>Veed han ikke meer</nonum>
Af Kiøbmandskab? En Kiøbmand siger altid
Hvad Varen koster. Siden prutter man.

<center><nonum><sc>Aladdin.</sc></nonum></center>
Ak! jeg forstaaer mig lidt kun paa at høkre.
Siig rent ud hvad det vel kan være værd,
Og jeg vil troe dig paa et ærligt Ansigt.

<center><nonum><sc>Jøden</sc></nonum></center>
<center><nonum><small><i>betragter først Fadet nøie, derpaa Aladdin.</i></small></nonum></center>
Et ærligt Ansigt? Nu det kan jeg lide.
Han troer endnu paa Ærlighed i Verden!
Han er en vakker Søn, en vakker Søn.
Han seer saa ærlig ud. Han har vist ikke
Endnu ret seet sig om i Verden. Hæ?

<center><nonum><sc>Aladdin.</sc></nonum></center>
Hvad byder du mig Jøde, for mit Fad? 

<center><nonum><sc>Jøden.</sc></nonum></center>
Nu! Faddet er ret smukt; det er af Sølv;<note>,,Faddet'' er en sjælden alternativ stavemåde, ikke en fejl.</note>
Men man kan ogsaa kiøbe Guld for dyrt.
<wrap>     <nonum><small><i>Tager tvivlraadig en Guldpenge op af Lommen for at prøve Aladdin.</i></small></nonum></wrap>
Hvad siger han om saadan Een, min Ven?

<center><nonum><sc>Aladdin</sc> <small><i>tager den.</i></small></nonum></center>
Dermed er jeg tilfreds. <small><i>Afsides.</i></small> Den er af Guld!
Ha! jeg er bange, han betænker sig,
At han fortryder paa sit Kiøb, og fordrer
Sit Guld tilbage. Jeg vil smøre Haser.
<center><nonum><small><i>Løber bort.</i></small></nonum></center>

<center><nonum><sc>Jøden.</sc></nonum></center>
Hør, unge Ven! Han er alt fløiten. Ha!
Han troede vist jeg skulde angre Kiøbet!
Jeg Sviin, jeg Klodrian, jeg dumme Bæst!
Han havde solgt mig det for halv saa meget,
For Fierdeparten, ja for Sietteparten. <small><i>Raaber</i></small>
Hei! Stop ham! Hold paa Tyven! Han er borte.
Ha gamle Dosmer! Taabe, som jeg er.
<center><nonum><small><i>Betragter Fadet.</i></small></nonum></center>
Vel er det tredsindstyve Gange mere værd,
End jeg betalte ham. Fiint, herligt Sølv. -
Maaskee han kommer tiere. Det faaer være
Nu som det er. Hvad hielper det at klage,
Nu det er giort? Ak Moses! hvilken Skam
For slig en gammel, rynket Skielm, som dig,
At snydes af en slig glathaget Tosse.
                                               <nonum><small><i>Gaaer.</i></small></nonum>

---

I:oehlen2002030314
T:En fornem Kahn
TYPE:motto
N:Teksten følger <I>Poetiske Skrifter</I> (1805), II, side 148-53.

<wrap><small><i>Adskillige Kiøbmænd sidde hist og her, ryge Tobak og drikke Sorbet.</i></small></wrap>

<wrap><center><nonum><sc>Ali og Bedreddin</sc> <small><i>staae i Vinduet.</i></small></wrap></center>

<center><nonum><sc>Ali.</sc></nonum></center>
See! hist paa Gaden kommer atter hid
Det smukke unge Menneske, som var her
I Gaar og Overgaars. Han, med den lysblaa,
Guldsnorte Kaftan, og den høie Turban.

<center><nonum><sc>Bedreddin.</sc></nonum></center>
En vakker Knøs.

<center><nonum><sc>Ali.</sc></nonum></center>
                           <nonum>Saavidt som jeg har hørt,</nonum>
Saa skal det ikke være længe siden,
Man saae ham gaae paa Gaden om og lege
Med Drengene. Men nu, paa ganske kort Tid,
Har han saa mærkelig forandret sig,
At man kan neppe kiende ham igien.
Nu gaaer han altid ordentlig og velklædt,
Besøger Kahnerne, og hører altid
Med stor Opmærksomhed og heel beskeden,
Hvad lærde Folk og gamle Kiøbmænd taler.

<center><nonum><sc>Bedreddin.</sc></nonum></center>
O see, den Skielm! See hvor han skotter op
Til Eben Hassans Vinduer. Han venter
At see den smukke Kone. Ha, din Strik!
See hvor uskyldig dog han gaaer forbi.
Fik du en Næse, som var lidt for lang,
Min smukke Sommerfugl?

<center><nonum><sc>Ali.</sc></nonum></center>
                             <nonum>Han kommer hid.</nonum>

<center><nonum><sc>Bedreddin.</sc></nonum></center>
Ha! vi skal drille ham.

<center><nonum><sc>Aladdin</sc> <small><i>kommer.</i></small></nonum></center>
                       <nonum>Propheten og</nonum>
Den store Allah signe Eder!

<center><nonum><sc>Ali.</sc></nonum></center>
                           <nonum>Vel talt!</nonum>
Men hør, min unge Ven! Om jeg maa spørge,
Hvad har da Eders Øine vel at giøre
Ved Eben Hassans Vinduer?

<center><nonum><sc>Bedreddin.</sc></nonum></center>
                         <nonum>Ih nu!</nonum>
De vilde see om Vinduerne stod
I samme Retning, som de stod igaar.

<center><nonum><sc>Ali.</sc></nonum></center>
Du giør ham Uret, Broder! Denne Herre
Saae ey <i>paa</i> Eben Hassans Vinduer,
Han saae kun <i>giennem</i> dem.

<center><nonum><sc>Bedreddin.</sc></nonum></center>
                          <nonum>Og smilte til</nonum>
Jernstængerne, som staae saa ranke, smekkre,
I Vinduerne fra Morgen og til Aften.

<center><nonum><sc>Ali.</sc></nonum></center>
Og tale, stumme skiønt, et kraftigt Sprog,
I det de sige: Fatme er saa smuk,
Som hendes gamle Ægtemand er nidkier.

<center><nonum><sc>Aladdin.</sc></nonum></center>
I gode Herrer! Jeg er kun et ungt,
Enfoldigt Menneske, flad paa Forstand
Og nøgen, som en Skive. Det er let
Paa mig at sigte Vittighedens Piil.

<center><nonum><sc>Bedreddin.</sc></nonum></center>
Af en Enfoldighed at være, var
Dog dette Indfald ikke saa enfoldigt.
Ih nu! Hvad er det meer det Hele da?
I finder Eben Hassans Hustrue smuk.
Hun er det og. Jeg kiender ikkun Een,
Som rigtig nok giør hende Rangen stridig.

<center><nonum><sc>Aladdin</sc> <small><i>hurtig.</i></small></nonum></center>
Og hvem er det?

<center><nonum><sc>Bedreddin.</sc></nonum></center>
               <nonum>Vor store Sultans Dotter,</nonum>
Den deilige Gulnare. Hun er skiøn,
Som Morgensolen, i en giennemsigtig
Mild Purpurtaage. Ey den runde Maane
Ombølges saa vellystigt af en Sølvskye,
Som Sølversløret sødt ombølger disse
Høithvalte Hvælvinger, hvor Alt er Snee.
Blidt, som naar Graven aabner sig og sender
Den saliggiorte Siel til Paradis,<note>Den] den</note>
Saaledes aabner hun det hulde Øynlaag,
Og hæver op til Himlen sine Blik.
Naturen har i hende prøvet paa,
At bringe hver Modsigelse til Skiønhed,
Til Harmonie. Den hvide Biergsnee brænder,
Og venligt, under Sneens kridne Lag,
Sødt blaaner Pulsens røde Purpur-Kilder!
Hvo skulde troe at Mørket kunde lyse?
Og dog er intet Mørke halv saa sort,
Som hendes store, straalerige Øie.
Smekker og fyldig! Jordisk og ætherisk!
Glat, som et Elfenbeen, og dog et Haar
Der strømmer ned fra Nakken, som en Flod.
Snart sparsom fiin, snart yppig overflødig.
En Gang, som Sommerfuglens Flugt; en Fromhed<note>en] En</note>
I Sindet, som en sneehvid Turteldue.
Hvad vil jeg male meer? De matte Ord
Blier Spottegloser over mit Forsøg kun!

<center><nonum><sc>Aladdin.</sc></nonum></center>
Ak kiere Herre! Tael ey heller længer.
Om Hiertet fast jeg bliver ganske trang;
Thi Aanden, saa nødvendig dog til Livet,
Beskeden holder sig tilbage, for
Ey daarlig at bedøve Eders Ord.
Ak! I har ret. Hvis dette Billed ligner,
Saa maa Prindsessen være saare skiøn.
Men hvor er det vel muligt, for en Mand,
At see den Deilige i al sin Klarhed?
Bestandig det misundelige Slør,
Ret som en gammel, skinsyg Ægtefælle,
Jo ruger om den skiulte Skiønhed. Hvad?

<center><nonum><sc>Bedreddin.</sc></nonum></center>
Hver Dag, og næsten nu ved denne Tid,
Gaaer hun i Bad. Ifald I havde Mod til
At skiule Eder bag en Pille, ved
Den smukke Indgang, (saa har Flere giort)
Saa kunde I vel faae Jer Længsel stillet.
Thi hun slaaer altid gierne Sløret op,
For Kiølnings Skyld, før hun i Badet træder.

<center><nonum><sc>Aladdin.</sc></nonum></center>
Om jeg har Mod? Hvad Straf var der at vente,
Ifald man grebet blev?

<center><nonum><sc>Ali.</sc></nonum></center>
                      <nonum>En Bagatel!</nonum>
Hvad Ænder og hvad Giæs saa tit maa taale:
At blive speddet; eller kom det høit,
At springe ned paa Krogene fra Taarnet.

<center><nonum><sc>Aladdin.</sc></nonum></center>
Jeg sagde nys at kun jeg var enfoldig,
Og ved en Gaas at ligne paa Forstand.
Men for slig Gaasestraf betakker jeg mig.

<center><nonum><sc>Bedreddin.</sc></nonum></center>
Ak! troe ham ey. Vor Sultan er en god,<note>er en] en</note>
En venlig Herre, som det altid smigrer,
At lidt man vover, for saa smukt et Syns Skyld.
Den største Straf, hvis det blev aabenbaret,
Var, høit, et Klaps af Gildingernes Oberst.

<center><nonum><sc>Aladdin.</sc></nonum></center>
Er det og sandt?

<center><nonum><sc>Bedreddin.</sc></nonum></center>
               <nonum>Ved Allah og Propheten!</nonum>

<center><nonum><sc>Aladdin.</sc></nonum></center>
Naar jeg engang faaer Tid og Lyst dertil,
Skal jeg dog prøve det. Nu kan jeg ikke,
Nu har jeg Ting af mere Vigtighed
At passe. Derfor maa jeg gaae. Farvel!
Propheten glæde Eder, mine Herrer!
<center><nonum><small><i>Gaaer.</i></small></nonum></center>

<center><nonum><sc>Bedreddin.</sc></nonum></center>
O hvor det unge Menneske er snild!
Hør Ali! vil du tro han gaaer derhen
Paa Øieblikket?

<center><nonum><sc>Ali.</sc></nonum></center>
                <nonum>Ja naturligviis.</nonum>
Men det er Synd at sætte unge Folk
Deslige Fluer ind i deres Hoved.
Hvis nu den arme Dievel blier forelsket?

<center><nonum><sc>Bedreddin.</sc></nonum></center>
Saa blier han, hvad vi alt har været, Ven!
Og sveder snart sin Elskov ud igien.

---

I:oehlen2002030315
T:En skiøn Plads, noget afsides i Byen
TYPE:motto
N:Teksten følger <I>Poetiske Skrifter</I> (1805), II, side 154-58.

<wrap><small><i>I Baggrunden Prindsesse Gulnares Badehuus: en prægtig Bygning, hvis Indgang paa begge Sider er prydet med høie Marmorpiller.</i></small></wrap>

<center><nonum><sc>Aladdin</sc> <small><i>kommer.</i></small></nonum></center>
Her er det! Her. Hvor disse Piller staae
Skal jeg forvandles til en Marmorpille,
Henrevet af Forundring og Elskov.<note>Udgivere sætter gerne et ,,af'' ind før ,,Elskov'' af hensyn til metrikken, og røber derved manglende kendskab til forfatterens <xref digt="oehlen2002101101a"> eller i værste fald kompromisløs forskønnelsesiver.</note>
Her skal jeg from, som en caldæisk Hyrde,
See Stiernen, naar den gaaer mit Blik forbi.
Ha stille! Tys! Hist kommer hun, hun kommer,
Omringet af de sorte Gildinger,
Som Casiopeia eller som Capella,
Livsalig paa det mørke Firmament.
Op da! - Men hvis nu Gildingerne see mig?
Hvis her de blive, mens hun er i Badet?
Nei, det er sandt! Der er en Forsal inde,
Hvor de maa holde Vagt! Der kommer hun!
Nu hurtig op da bag ved Marmorpillen.

<center><wrap><sc>Prindsesse Gulnare</sc> <small><i>kommer, fulgt af sin</i></small> <sc>Amme og en stor Skare sorte Gildinger.</sc> <small><i>Ved Indgangen slaaer hun Sløret op og blotter sit Ansigt.</i></small></wrap></center>

<center><nonum><sc>Ammen</sc></nonum></center>
<center><nonum><small><i>sagte til Prindsessen.</i></small></nonum></center>
Min Dotter! Hvilken Uforskammenhed!
Seer du den unge Knøs, bag Pillen, der?
Der har han skiult sig, for at see dit Ansigt.
Slaa Sløret ned.

<center><nonum><sc>Gulnare</sc> <small><i>betragter ham.</i></small></nonum></center>
               <nonum>Jeg er saa heed, min Moder!</nonum>
Ak! lad ham see, jeg seer jo ham igien.
Kan du ey unde ham det korte Syn?
<center><nonum><small><i>De gaae ind i Badet.</i></small></nonum></center>

<center><nonum><sc>Aladdin</sc></nonum></center>
<center><wrap><small><i>kommer frem paa Postamentet; han stirrer stivt og ubevægelig hen for sig, med sammenfoldede Hænder.</i></small></wrap></center>
O! hvi er Marmor ikke giennemsigtigt,
Som Glas? O! hvi besidder Øiet ey
Den Egenskab, at skue giennem Alt?
Hvi kan mit Blik ey giennemtrænge Muren,
Da hendes giennemtrængte dog mit Hierte?
O skiønne Houris! Underfulde Syn!
Her vil jeg vente din Tilbagekomst.
                       <wrap><small><i>Han staaer ubevægelig, som en Støtte.</i></small></wrap>

<center><nonum><sc>Morgiane</sc></nonum></center>
<wrap>     <small><i>kommer gaaende med en Torvespand paa Armen. I det hun gaaer forbi, bliver hun staaende lidt, og betragter Badehuset.</i></small></wrap>
Skiønt jeg har ikke megen Tid idag,
Men skal paa Torvet, efter Kiød og Urter,
Saa maa jeg altid dog betragte dette
Fortræffelige Huus; hvergang jeg nu
Gaaer her forbi. Ak hvilke smukke Støtter!
Hvor her maa være rart at bade sig.
Men hvad er det? Der er jo bleven opsat
En splinternye og deilig Billedstøtte,
Der forestiller et ungt Menneske,
Et skikkeligt Mands Barn, i dybe Tanker,
Med sine Øine vendt til Døren hisset.
Jeg maa dog have mine Briller frem.
<center><nonum><small><i>Sætter Brillerne paa.</i></small></nonum></center>
Hvad nu? Du salige Prophet fra Mekka!
Det er min Søn! Min kiødelige Søn!
Med Kaftan paa, med Buxer, Turban, Støvler,
Livagtig, som han staaer og gaaer paa Jorden.
Hvorledes kommer han til denne Ære? <small><i>Vemodig.</i></small>
Det skulde dog vel aldrig være Spot,
Fordi det er et fattigt Skrædderbarn?
Jeg maa dog gaae lidt nærmere. - Nu rører
Han Haanden lidt. Nu slog han til en Flue,
Som havde sat sig midt paa Næsen af ham.
Nu kløer han sig paa Næsen. Nei det er
Umuligt! Det er Hexerie; det er
Formeget fordret af en Billedstøtte.
<center><nonum><small><i>Hun gaaer nærmere.</i></small></nonum></center><note>nærmere.] nærmere</note>
Aladdin! Hierte Søn! Ak svar mig dog.
Giv dog en Lyd fra dig, at jeg kan høre
Om det er dig, min Søn! Men taer jeg feil,
Og er du ey Aladdin, men en Anden,<note>men] Men</note>
Saa bliv ey vred; men tilgiv smukt din Moder
Som en god, kierlig Søn.

<center><nonum><sc>Aladdin</sc></nonum></center>
<center><wrap><small><i>bliver Moderen vaer og springer ned.</i></small></wrap></center>
                       <nonum>Hvad nu? Min Moder?</nonum>
Hvad giør I her, min Moer?

<center><nonum><sc>Morgiane.</sc></nonum></center>
                         <nonum>Jeg kiøber Kiød.</nonum>
Men hvad giør du paa Huset, som en Støtte?

<center><nonum><sc>Aladdin</sc> <small><i>henrykt.</i></small></nonum></center>
Jeg stod fordybet i Betragtning over
Den skiønne Bygning.

<center><nonum><sc>Morgiane.</sc></nonum></center>
                    <nonum>Ja, min kiere Søn!</nonum>
Om det er mig, som kun forstaaer mig lidt
Paa Kitekturen, eller hvad den hedder,
Saa maa jeg dog betragte den hver Dag.

<center><nonum><sc>Aladdin.</sc></nonum></center>
Hvad? Kryber ogsaa I, min Moder! op,
Og staaer bag Pillen?

<center><nonum><sc>Morgiane.</sc></nonum></center>
                     <nonum>Nei, min kiere Søn!</nonum>
Thi først kan jeg slet ikke voltigere,
Da mine Been er gamle. Og desuden
Er der ey Vidde nok i mine Skiørter.
Desuden skikker det sig heller ey.
Men stille! Døren bliver lukket op.
Prindsessen kommer ud af Badet. Skynd dig!
Lad os gaae bort; thi ingen Mandsperson
Maa være, hvor Prindsessen gaaer forbi.

<center><nonum><sc>Aladdin</sc></nonum></center>
<center><nonum><small><i>dvæler og seer sig tilbage.</i></small></nonum></center>
Ak, kiere Moder!

<center><nonum><sc>Morgiane</sc></nonum></center>
<center><nonum><small><i>trækker af med ham.</i></small></nonum></center>
                 <nonum>O! saa kom dog med.</nonum>
Følg mig paa Torvet. Bær min Torvespand.
Giør nogen Nytte for din gamle Moder,
Og skab dig ikke længer som en Nar.
<center><nonum><small><i>De gaae.</i></small></nonum></center>

---

I:oehlen2002101801
T:Gade
TYPE:motto
N:Teksten følger <I>Poetiske Skrifter</I> (1805), II, side 159-62.

<center><nonum><sc>Aladdin</sc></nonum></center>
<center><nonum><small><i>kommer med det store Sølvbækken under sin Kappe.</i></small></nonum></center>

Ak Himmel! Ak! Nu har jeg hende seet.
Jeg stod og saae; og saae, og saae, og saae.
Jeg har ey mindste Roe, blier hun ey min,
Saa er det reent forbi, saa var det bedre
At jeg var bleven qvalt i Biergets Hule.
Min Moder spørger, for at undgaae hende
Løb jeg herhid, at sælge dette Bækken.
Det sidste! Saa kan jeg vel atter vove
At kalde Lampens Aand. Maaskee! - hvem veed! -
Ak! saadan har jeg aldrig været før.
Nei! Saadan har jeg aldrig, aldrig været!

<center><nonum><sc>En gammel christen Guldsmed</sc></nonum></center>
<center><nonum><small><i>kommer ud af sin Bod, og gaaer hen mod Aladdin.</i></small></nonum></center>
Bliv ikke vred, min vakkre, unge Herre!
Jeg ofte alt tilforn har Eder seet,
Her uden for min Bod. I kiøbslaaer med
En Jøde. Der kan gives brave Folk
Blandt Jøderne, som iblandt andre Sekter,
Og Skielmer iblandt dem, som iblandt Andre.
Den Jøde, som I handler med, det er
En Ærkeskielm, Hvad gier han Eder vel
For slige Fade, som I alt har solgt?

<center><nonum><sc>Aladdin.</sc></nonum></center>
En god Zechin.

<center><nonum><sc>Guldsmeden</sc></nonum></center>
<center><nonum><small><i>slaaer Hænderne sammen.</i></small></nonum></center>
                                   <nonum>Du milde Fredsens Gud!</nonum>
Jeg giver Jer femhundrede Zechiner
For dette Bækken. Hvis der er en Guldsmed,
Som troer at kunne give noget mere,
Saa vil jeg giøre det, saavel som han.

<center><nonum><sc>Aladdin.</sc></nonum></center>
I er en ærlig Mand. <small><I>Afsides.</I></small> Hvem skulde troe,
At der var slige Folk iblandt de Christne? -
Kom lad os da gaae ind i Eders Bod.

<center><nonum><sc>Jøden</sc> <small><I>kommer farende.</I></small></nonum></center>
Hei! Holdt! Gevalt! Ha Skarn! Du Christenhund!
Berøver du mig lumsk min Næring! Hvad?

<center><nonum><sc>Guldsmeden.</sc></nonum></center>
Tie! Eller jeg skal rykke dig saalænge i
Dit røde Skieg, du gamle, blege Snyder,
At du skal aldrig snyde Nogen meer.

<center><nonum><sc>Jøden</sc> <small><I>rasende.</I></small></nonum></center>
Hvad snyde? Snyde! Det er en <I>Idee</I>,
En <I>Phantasie</I>. - Det som man vil, det vil man!
Det som man sælger, see det sælger man!
Og det, man faaer derfor, det faaer man for det.
Og har man A sagt, skal man sige B.<note>skal man] skal maa</note>
Det er med andre Ord: Er Fadet solgt,
Saa skal man ogsaa sælge Bækkenet.
Men den, som lumsk berøver Een sin Næring,
Det er en Tyv! en Kieltring!

<center><nonum><sc>Aladdin.</sc></nonum></center>
                                             <nonum>Visne Jøde!</nonum>
Men er du gal?

<center><nonum><sc>Jøden.</sc></nonum></center>
                           <nonum>Ja, hvis jeg ey faaer Bækk'net,</nonum>
Saa blier jeg gal; thi Bækk'net maa jeg have!
Thi Bækk'net havde jeg giort Regning paa!

<center><nonum><sc>Aladdin</sc> <small><I>prygler ham.</I></small></nonum></center>
Gaae hiem med det, du blege Lumpenhund!
Og siig at du har snydt en Musselmand.

<center><nonum><sc>Jøden.</sc></nonum></center>
Hvad Musselmand? Hvem spør om Religion?
Naar det kun gielder om at snyde, snyder
Jeg alle Mennesker, om det saa var
Vor Herre selv.

<center><nonum><sc>Guldsmeden.</sc></nonum></center>
                            <nonum>Kom med mig. Han er gal.</nonum>
Han ofte har et Anfald, som idag,
Af Raserie, af Guldtørst. Lad os gaae.

<center><nonum><sc>Aladdin.</sc></nonum></center>
Da du er gal, saa vil jeg skienke dig,
Hvad ellers godt du kunde havt fortient.
Du burde føres frem for Cadi, Skielm!
Og bankes under Fødder til du gisped.
<nonum><center><small><I>De gaae.</I></small></center></nonum>

<center><nonum><sc>Jøden.</sc></nonum></center>
Abraham! Isak! Jakob! <small><I>Spytter.</I></small> I Halunker!
Er det at hielpe Eders Slægt og Afkom?
Ha! jeg vil hænge mig! Ja, jeg vil hænge.
Jeg havde sikkerlig giort Regning paa
Det skiønne Fad. Det hvide, blanke Sølv!
Ak! hvad er Livet uden Sølv og Guld?
Hvis jeg for Døden laae, med brustne Øine,
Og Een kun vilde komme hid, og holde
Et saadant Fad hen over mine Blik,
Saa fik de Liv igien, og jeg blev frisk;
Tilbage i de dødblaae Fingerender
Da Blodet foer, og de fik Muskelkraft,
Og rørte sig med Vellyst op mod Sølvet. -
Nu er jeg syg. - Jeg ryster! - Jeg er kold.
Det Fad var en uhyre Summe værd!
Jeg hænger mig; - thi efter dette Smæk
Har jeg ey længer til at leve raad.
Jeg hænger mig! - Men først vil jeg gaae hen,
I næste Christen-Bod, og stiele Strikken.
                                            <nonum><small><I>Gaaer.</I></small></nonum>

---

I:oehlen2002030316
T:Stue
TYPE:motto
N:Teksten følger <I>Poetiske Skrifter</I> (1805), II, side 163-73.

<center><nonum><sc>Morgiane</sc></nonum></center>
<center><nonum><small><i>sidder og spinder Bomuld.</i></small></nonum></center>

Jeg veed ey hvordan det er med min Søn.
Han skulde dog vel aldrig være syg?
Han trækker Veiret tungt, og stirrer hen
Bestandig i den samme Krog, og taler
Fast ey et Ord. Og taler han engang,
Saa er der ikke mere Samling i,
Og ikke mere sund Philosophie,
Som man jo kalder det, end hos min Kat.
Jeg var saa glad, thi paa den sidste Tid
Har han dog lagt sig efter noget Klogt;
Fortiener og sit Brød med denne Lampe,
Og er paa denne Maade kommen dog
I en Slags Næringsvey. Det er endda godt.
Men dette Væsen, paa den sidste Tid!
Han skulde dog vel aldrig have Svindsot,
Sting, Vattersot, Smaakopper, eller Sligt?
Der kommer han. Ak Gud! hvor han seer ud.

<center><nonum><sc>Aladdin</sc> <small><i>kommer.</i></small></nonum></center>
God Aften, Moder! Her er Penge nok.
<center><nonum><small><i>Lægger en Pung paa Bordet.</i></small></nonum></center>

<center><nonum><sc>Morgiane.</sc></nonum></center>
Himmel og Jord, min hierte Søn! hvor har
Du faaet alle disse Penge fra?
Saa riig har du jo aldrig været før.

<center><nonum><sc>Aladdin</sc> <small><i>sukker.</i></small></nonum></center>
Saa fattig har jeg aldrig været før.

<center><nonum><sc>Morgiane.</sc></nonum></center>
Hvormed er denne Pung da fyldt?

<center><nonum><sc>Aladdin.</sc></nonum></center>
                              <nonum>Med Guld.</nonum>

<center><nonum><sc>Morgiane.</sc></nonum></center>
Min Søn!

<center><nonum><sc>Aladdin.</sc></nonum></center>
        <nonum>Min Moder, giv mig noget Sorbet.</nonum>

<center><nonum><sc>Morgiane.</sc></nonum></center>
Du er saa heed. Det er ey godt at drikke,
Naar man er saa heed.

<center><nonum><sc>Aladdin.</sc></nonum></center>
                  <nonum>Men da er Tørsten størst.</nonum>

<center><nonum><sc>Morgiane.</sc></nonum></center>
Det var fornuftig talt. Det glæder mig
Hvergang du siger et fornuftigt Ord;
Thi paa den sidste Tid, min kiere Søn!
Saa falder dine - Slutninger - Sentenzer, -
Og Meningsfriheder, - og saadant Noget -
(Jeg veed kun lidt hvad alt det Miskmask hedder)
Saavidt mig synes, Noget i det Gale.

<center><nonum><sc>Aladdin.</sc></nonum></center>
Hvad mener I? Hvad falder i det Gale?

<center><nonum><sc>Morgiane.</sc></nonum></center>
Jeg siger jo at jeg forstaaer det ey.
Jeg er beskeden, en enfoldig Kone,
Som kiender lidt til Meningen i Verden. -
Men hvad jeg mener, maa jeg sige dog!

<center><nonum><sc>Aladdin.</sc></nonum></center>
Hvad mener I da, Moer? Siig Eders Mening.

<center><nonum><sc>Morgiane.</sc></nonum></center>
Det som jeg mener, Søn! er at jeg mener,
At hvad du mener, er ey rigtig meent.

<center><nonum><sc>Aladdin.</sc></nonum></center>
Hvad mener jeg da, Moer?

<center><nonum><sc>Morgiane.</sc></nonum></center>
                      <nonum>Ja, det veed Himlen!</nonum>
Derom bekymrer jeg mig ey, min Søn!
Jeg spinder Bomuld, der er Mening i,
Og bryder ey mit Hoved med deslige
Høithentet Hiernespind.

<center><nonum><sc>Aladdin.</sc></nonum></center>
                   <nonum>Nu, det er vel giort.</nonum>
Enhver bør spinde paa sin egen Rok.
Ifald den Hør, som jeg nu spinder af,
Er Eder lidt for fiin, og sidder Totten
For høit for Eders Haand, og er jert Øie
For svagt, til Traaden overalt at see,
Saa at den brister under Eders Hænder,
Saa hold jer smukt til Eders gamle Rok,
Og spind paa den fra Morgen og til Aften.
Men smør den med Undseelighedens Olie,
At ikke den skal snurre alt for høit;
Kald ey dens tit gientagne Sladdren Viisdom,
Og spot ey den, som kræver mere Kunst.

<center><nonum><sc>Morgiane.</sc></nonum></center>
Nu nu, min Søn! Jeg gad dog gierne vide,
Hvad der er mere Arbeid ved og Slid:
At spinde, eller gnide paa en Lampe?

<center><nonum><sc>Aladdin.</sc></nonum></center>
Jo mere Kraft, desmindre Slid, min Moder!
Mens Ormen borer sig et Hul i Træet,
Omsvinger Allah Solen flere Gange.
Og hvo anstrænger sig vel meest derved?

<center><nonum><sc>Morgiane.</sc></nonum></center>
Den Stræbsomste, min hierte, kiere Søn!
Er dog jo altid den Agtværdigste.

<center><nonum><sc>Aladdin.</sc></nonum></center>
Ja, saa er Allah intet imod Ormen!

<center><nonum><sc>Morgiane.</sc></nonum></center>
Du blander Alting sammen: Rokken, Lampen,
Fornuftig Snakkerads og Kunst; Orm, Allah!
Min Søn! jeg troer du er ey rigtig klog,
Fra den Tid du fik fat paa disse Bøger.

<center><nonum><sc>Aladdin.</sc></nonum></center>
I taler ey ubilligt. Jeg, som I,
Snart vilde dømme Indiens Bramin
Fra Sands og Samling, hvis det faldt ham ind
At tale Sanskrit, naar en fiendtlig Storm
Ham havde kastet hen paa Madagasgar.

<center><nonum><sc>Morgiane.</sc></nonum></center>
Saa lad os tale da om noget Andet.
Hvad feiler dig? Hvorfor er du saa bleg?
Hvi sukker du, og stirrer altid hen
Paa samme Sted. Hvad feiler dig, min Søn?

<center><nonum><sc>Aladdin.</sc></nonum></center>
Jeg er forelsket, Moder! Inderlig
Forelsket. Derfor trækker jeg mit Veir
Saa dybt, med en saa langt nedsænket Spand,
Som I, ved Sommerstid, naar Brønden slipper.

<center><nonum><sc>Morgiane.</sc></nonum></center>
Forelsket, kiere Søn? I hvem, min Søn?

<center><nonum><sc>Aladdin.</sc></nonum></center>
Ak! I vor Sultans Dotter.

<center><nonum><sc>Morgiane.</sc></nonum></center>
                         <nonum>I Gulnare?</nonum>

<center><nonum><sc>Aladdin.</sc></nonum></center>
Ja Moder.

<center><nonum><sc>Morgiane.</sc></nonum></center>
        <nonum>I Prindsessen?</nonum>

<center><nonum><sc>Aladdin.</sc></nonum></center>
                       <nonum>Ja, min Moder!</nonum>

<center><nonum><sc>Morgiane</sc> <small><i>græder.</i></small></nonum></center>

<center><nonum><sc>Aladdin.</sc></nonum></center>
Hvi græder I?

<center><nonum><sc>Morgiane.</sc></nonum></center>
             <nonum>Ak! det giør mig saa ondt</nonum>
At du har mistet din Forstand, min Søn!

<center><nonum><sc>Aladdin.</sc></nonum></center>
Hør, Moder! Jeg veed ey hvordan det er,
Jeg gidder ikke længer snakket saadan,
Syv Lange og syv Brede, saa som før.
Jeg hader fast at lukke Munden op.
Min Fryd er nu at gaae i Eensomhed,
Hvor Skoven tykkest er, hvor Fuglens Fløite
Ledsager Bækkens duse Strengeleeg.
Der tolker alting mig Gulnares Navn.
Hør altsaa mine Ord, og vil I ey,
At Eders Søn skal visne, som en Blomst,
For tidlig fremskudt i den kolde Vaar,
Saa gaae og giør det, som jeg beder om.

<center><nonum><sc>Morgiane.</sc></nonum></center>
Hvad skal jeg giøre?

<center><nonum><sc>Aladdin.</sc></nonum></center>
                    <nonum>I skal frie for mig,</nonum>
Hos Sultan Soliman.

<center><nonum><sc>Morgiane.</sc></nonum></center>
                    <nonum>Hos Sultan So&mdash;</nonum>
Min Søn! Er du da reent forrykt, min Søn?
Hos Sultan Sol&mdash; Ak Gud! jeg kan for Skræk
Ey tale Ordet ud. Hos Sultan Solo&mdash;!

<center><nonum><sc>Aladdin.</sc></nonum></center>
Hvis ikke I vil see mig døe paa Stedet,
Saa maa I love mig at gaae derhen.

<center><nonum><sc>Morgiane.</sc></nonum></center>
Aladdin! men hvad bilder du dig ind?
Et Skrædderbarn!!

<center><nonum><sc>Aladdin.</sc></nonum></center>
                <nonum>Om Skræddernaalen just</nonum>
Har nogen Deel i dette Arbeid havt,
Det troer jeg ey. Al Sefi er min Fader.

<center><nonum><sc>Morgiane.</sc></nonum></center>
Ak! slemme Dreng, hvad siger du mig paa?
Du tvinger Blodet op i mine Kinder;
En Tour, det ey har giort i mange Aar.

<center><nonum><sc>Aladdin.</sc></nonum></center>
Spring altsaa over denne Punkt, min Moder!
Jeg er en vakker Søn af en Emir.
I er en Dotter af en Haandværksmand.
Vor Sultan er jo født af en Slavinde.
Han har et Kongerige, jeg en Lampe.
Seer I da endnu ey Balancen?

<center><nonum><sc>Morgiane.</sc></nonum></center><note>Morgiane] Aladdin</note>
                            <nonum>Nei.</nonum>
Du vipper op, min Søn! du vipper op.
Hans Majestæt, han hænger dig i Røg.
En Lampe og et udstrakt Kongerige!
Det er det samme, som jeg vilde sige:
En Skammel - og en Sopha silkeblød!
En Kringle - og et stort Huusbagerbrød!

<center><nonum><sc>Aladdin.</sc></nonum></center>
Glem ey kun, at min Lampe har den lille
Bi-Egenskab, som ey hver Lampe har,
At den kan bringe Aander frem, som staae
Parat, at giøre Alt, hvad jeg befaler.

<center><nonum><sc>Morgiane.</sc></nonum></center>
Mad kan de bringe dig i smukke Fade,
Det er vel sandt; men Eet er Mad, min Søn!
Et Andet er Prindsesser. Overalt
Saa frygter jeg, at Krukken gaaer saalænge
Tilvands, at den tilsidst gaaer hankløs hiem.
At Geisten, naar han eengang er i slet
Houmør, (det kan vel hændes ham, som os)
At han da dreier Halsen om paa dig.

<center><nonum><sc>Aladdin.</sc></nonum></center>
Derfor er jeg aldeles ikke bange.
Nok sagt, det som jeg beder om, maa skee,
Hvis I vil ikke see min Undergang.

<center><nonum><sc>Morgiane.</sc></nonum></center>
Og naar jeg kommer der, - hvad skal jeg sige?
,,Herr Sultan! vil I ikke hae den Godhed,
At gifte Eders Dotter med min Søn?''
,,Hvem er I Moer?'' ,,En fattig Skrædder-Enke.''
,,Og hvem er Eders Søn?'' ,,Han er min Søn.''
,,Og ellers Ingenting?'' ,,Ney, strænge Herre!''
,,Og han vil giftes med min Datter!'' ,,Ja
Mænd vil han saa.'' - Saa staaer jeg, som en Nar.
Og maaskee at vor Sultan blier saa opbragt,
At han befaler sine Embedsmænd
At prygle mig, med Tampe, ud af Huset.

<center><nonum><sc>Aladdin.</sc></nonum></center>
O! det har ingen Nød. Han er ey grum.

<center><nonum><sc>Morgiane.</sc></nonum></center>
Og endnu Eet! - Ak, hvor du dog er daarlig!
Der er jo et Re&mdash;skript, en Lov, en Tingest,
Som siger os, at ingen Undersaat
Kan faae hans keiserlige Majestæt i Tale,
Med mindre at man har en Gave, til ham.

<center><nonum><sc>Aladdin.</sc></nonum></center>
Nu kommer I til det just, som jeg vilde.
I kiender jo de store, smukke Frugter,
Som ligger oppe paa vort Pulterkammer?

<center><nonum><sc>Morgiane.</sc></nonum></center>
Af malet Glas? Skal jeg forære det
Til Sultan? Er det Gaven den, min Søn?
Nu da, saa kan man sige ret med Sandhed:
Som Æslet er, er Grimen! <small><i>Hun græder.</i></small>

<center><nonum><sc>Aladdin.</sc></nonum></center>
                        <nonum>Kiere Moder!</nonum>
Det, som I holder for at være Glas,
Det er kun lutter klare Diamanter,
Rubiner og Smaragder og Saphirer,
Af en uhyre stor Værdie. Vor Sultan
Har ikke Mage til dem i sin Krone;
Det har jeg siden først erfaret. Disse
Fortræffelige Stene skal I bringe
Ham, Moder! og fortælle ham, at dette
Altsammen kommer fra Gulnares Beiler.
Troe mig, det vil forhindre hver en Vrede.
Og i det mindste kan I være vis paa,<note>Og] O</note>
At ey I falder Soliman besværlig.

<center><nonum><sc>Morgiane.</sc></nonum></center>
Hvad, er det sandt? Og er det virkelig
Demanter og Smaphirer, disse Stene?

<center><nonum><sc>Aladdin.</sc></nonum></center>
Saa virkelig, som at I er min Moder,
Og at jeg er Aladdin, Eders Søn.
Gaae altsaa kun. Forret mig alting godt.
Men nævn dog ey en Tøddel om min Lampe.

<center><nonum><sc>Morgiane.</sc></nonum></center>
Ak! hvad man har Fortred af sine Børn.
Jeg faaer vel føie mig da i din Villie,
Hvis det er Ædelstene, som du siger.
Men først maa jeg dog sømme Multummet
Fast til min Søndagskaabe, det er løbet
Lidt op, og vaske mine Hænder først
Med Skiegge-Sæbe, thi den grønne lugter.
Et Flor jeg ogsaa skulde have kiøbt,
Hvis kun jeg havde Raad dertil.

<center><nonum><sc>Aladdin.</sc></nonum></center>
                              <nonum>Hvad Raad?</nonum>
Der staaer jo Penge nok paa Bordet, der.
I husker aldrig paa min Kobber-Lampe.

<center><nonum><sc>Morgiane.</sc></nonum></center>
Ak! gid den aldrig kommen var i Huset.

<center><nonum><sc>Aladdin.</sc></nonum></center>
Nu gaaer jeg hen i Lunden, uden Porten,
Og sætter mig ved Kilden til i Aften.
Der kan I finde mig, og sige mig
Om jeg skal leve, eller jeg skal døe.

<center><nonum><sc>Morgiane.</sc></nonum></center>
Saa vil jeg nu da pynte mig en Smule.

---

I:oehlen2002030317
T:Divan
TYPE:motto
N:Teksten følger <I>Poetiske Skrifter</I> (1805), II, side 173-84.

<center><wrap><sc>Soliman</sc> <small><i>sidder paa sin Throne.</i></small> <sc>Storveziren og Raadet. En Mængde Tilskuere.</sc> <small><i>Parterne have talt deres Sager. Raadet er endt. Mængden fordeler sig.</i></small></wrap></center>

<center><nonum><sc>Veziren.</sc></nonum></center>
Befaler Eders høie Majestæt,
At jeg skal lade Raadets Porte lukke?

<center><nonum><sc>Soliman.</sc></nonum></center>
Bie lidt endnu. Den gamle Kone, hisset,
Som seer saa fattig ud, der, midt i Døren,
Har været her tre Gange nu i Træk,
Og altid stillet sig ret for min Throne.
Hun slæber paa to Byldter; sagtens er
Der noget, som hun kræver Retfærd over.
Maaskee har een og anden Bager givet
Et Lod for lidt, og af en Enfoldighed,
Istedet for at gaae til Cadi med det,
Skal Soliman nu veye hendes Brød.
Det være som det vil. Lad hende komme.
<wrap>     <small><i>Veziren henter Morgiane, hun kaster sig paa Knæe for Sultanens Throne.</i></small></wrap>

<center><nonum><sc>Soliman.</sc></nonum></center>
Jeg har alt ofte seet dig staae i Døren,
Og stirre stivt paa mig, som om du vented,
At jeg det Indfald skulde faae, at kalde
Dig frem. Det har jeg giort. Siig din Begiering.
Hvad har du i dit Klæde? Er det Brød,
Som Bageren, skiønt født en Musselmand,
Beskaaret har, som Jøden en Zechin?
Har Slagteren paa Torvet havt det Indfald,
At hugge Kiødet Skanken lidt for nær?
Hvad? Eller har en Handlerske med Frugt
Bidt Hodet af al Skam, og narret dig,
Og solgt dig raadden Frugt, for dine Penge?

<center><nonum><sc>Morgiane.</sc></nonum></center>
Stormægtigste, velbaarneste Herr Keiser!
Herr Sultan! Tag til takke med, hvad saadan
Jeg falder paa at titulere Eder.
Jeg har ey læst i Rangsforordninger.
Jeg er en fattig Skrædderenke, som
Kun hedder Morgiane, slet og ret.
Min Mand, nu er han død, men da han leved -
Saa heed han Mustapha; hvad nu han hedder,
Det maa Propheten og Vor Herre vide.
Min Søn er heller ikke høit paa Straae, just!
Han hedder - hvis jeg ogsaa mindes ret,
(Thi jeg er lidt forstyrret ved at tale
I et saa talrigt Selskab, kan ey heller
Godt taale saa at bøie mine Knæe,
Thi jeg har gamle Been. Men hvis I først
Vil lade denne store Sværm gaae bort,
Og saa tillade mig at reise mig,
Saa tænker jeg, jeg skal nok komme paa det.
<nonum><center><small><i>Soliman giver et Vink. Alle gaae, uden Storveziren.</i></small></center></nonum>

<center><nonum><sc>Soliman.</sc></nonum></center>
Reis dig kun op, min gode, gamle Kone!
Og har du Lyst, saa sæt dig ned paa Teppet.

<center><nonum><sc>Morgiane.</sc></nonum></center>
Ney, min bevaagneste Herr Sultan! Ney
I maa ey troe, fordi jeg kun er fattig,
At jeg saa lidt forstaaer mig paa at leve.

<center><nonum><sc>Soliman.</sc></nonum></center>
Nu, siig mig da, hvad har du i dit Klæde?
Brød eller Kiød. Hvad? Eller raaden Frugt.

<center><nonum><sc>Morgiane.</sc></nonum></center>
Det sidste, naadigste Herr Majestæt!
Det sidste, Frugt. Dog er den ikke raaden.
Man kunde sende den op til Siberien,
Dog stod jeg inde for den fik ey Skade.
Det er en Hoben gode Vinteræbler,
Som godt kan taale Frost. Men Alt har sin Tid,
Som Eders naadige Tipoldefader,
Kong Salomon, engang skal have sagt.
Nu altsaa - som jeg sagde Eder før -
Jeg har en Søn; Aladdin er hans Navn.
Lidt over sytten Aar. Høi, rank, og velskabt.
Og deilig rød og hvid, som Melk og Blod.
Og vittig; nem, naar han vil lære Noget,
(Som dog er sielden.) Hidsig af Gemyt,
Men dertil god, som Dagen den er lang.
Jeg vædder paa, Herr Sultan! I og han,
I vilde komme godt ud af det sammen.

<center><nonum><sc>Soliman.</sc></nonum></center>
Jeg mærker hvad du ønsker. Ved mit Hof
Du saae vel gierne denne Knøs antaget,
Imellem mine Gildinger.

<center><nonum><sc>Morgiane.</sc></nonum></center>
                         <nonum>O ney!</nonum>
Vidt feilet, Eders Herlighed, Herr Sultan!
Vidt feilet. Ney, hvad denne Post angaaer,
Saa ønsker han at blive, som han er.

<center><nonum><sc>Soliman.</sc></nonum></center>
Hvad vil han da?

<center><nonum><sc>Morgiane.</sc></nonum></center>
                 <nonum>Hvad ikkun den kan ville,</nonum>
Som uformærkt, har faaet sig et Hul
Paa Bunden af sin Hierne-Lomme, Herre!
Og drattet Alting bort, lidt efter lidt.
Det er min Søn! Man siger: Æblet falder
Ey langt fra Træet; at man skuer Hund
Paa Haarene; at Koen kiendes vel,
Som Kalven bar. Men der er nok et Ordsprog,
Som siger: Der er Fæt i hver en Æt;
At Brødre har eet Blod, men ey eet Mod;
At ey fordi eet Træe er skievt i Skoven,
De derfor er det alle. Altsaa maa
I ikke troe, bevaagneste Herr Sultan!
At jeg har nogen Deel i dette Indfald.

<center><nonum><sc>Soliman.</sc></nonum></center>
Hvad er da faldet Eders Søn vel ind?
Siig det i Hast, og siig det kortelig.

<center><nonum><sc>Morgiane.</sc></nonum></center>
Det vil jeg da. Men først, Herr Sultan! maa I
Dog love mig, at ey I bliver vred,
Saavel paa mig, som paa min stakkels Søn.

<center><nonum><sc>Soliman.</sc></nonum></center>
Nu, for et Indfald blier jeg ikke vred.
Hvad vil han da?

<center><nonum><sc>Morgiane.</sc></nonum></center>
                <nonum>Ak, naadige Herr Sultan!</nonum>
Han vilde gierne gifte sig, ifald
Partiet kun stod Eder an.

<center><nonum><sc>Soliman.</sc></nonum></center>
                           <nonum>Med hvem?</nonum>

<center><nonum><sc>Morgiane.</sc></nonum></center>
Med Eders Dotter.

<center><nonum><sc>Soliman.</sc></nonum></center>
                  <nonum>Med Gulnare?</nonum>

<center><nonum><sc>Morgiane</sc> <small><i>sukker.</i></small></nonum></center>
                                <nonum>Ja!</nonum>

<center><nonum><sc>Soliman</sc> <small><i>smilende.</i></small></nonum></center>
Det kommer lidt uventet, gode Kone!
Og sligt et Skridt er dog af Vigtighed.

<center><nonum><sc>Morgiane.</sc></nonum></center>
Ja deri har I Ret, høybaarne Herre!
Man elsker dog sit eget Kiød og Blod,
Og vilde gierne see det vel forsørget.

<center><nonum><sc>Soliman.</sc></nonum></center>
For ey da at gaae længer, denne Gang,
Saa siig mig, hvad I har i Eders Bylter.

<center><nonum><sc>Morgiane.</sc></nonum></center>
Det er jo Skik og Brug i dette Land,
At man skal give Eder en Present,
For at faae Eders Majestæt i Tale.
I andre Lande, har jeg ladt mig sige,
Faae Tienerne et saadant Gratial;
I taer det selv, det er og meget bedre.
Man er sig alletider selv dog nærmest!
Da altsaa nu jeg skulde snakke med Jer,
Saa gav Aladdin mig de tvende Byldter,
Til en Present og en Slags Morgengave.

<center><nonum><sc>Soliman.</sc></nonum></center>
Nu, det var ret. Saavidt som jeg har hørt,
Saa er det gode haarde Vinter-Æbler.

<center><nonum><sc>Morgiane.</sc></nonum></center>
Ja, naadigste Herr Sultan! Men der er
Og anden Frugt iblandt. Vær nu saa artig
Og tag til Takke.

<center><nonum><sc>Soliman.</sc></nonum></center>
                  <nonum>Tag det Alt, Vezir!</nonum>
Og lad det bringe til min Kiøgemester.

<center><nonum><sc>Veziren.</sc></nonum></center>
Hvad? Det er tungt, som Steen, og glat, som Glas.
Det er af Glas.

<center><nonum><sc>Soliman.</sc></nonum></center>
                <nonum>Af Glas? Saa lad mig see.</nonum>
Maaskee en ganske kunstig Efterligning.
<wrap>     <small><i>Veziren løser Klædet op. Sultanen betragter Frugterne og farer forfærdet tilbage.</i></small></wrap>
Hvordan? Rubiner? Perler! Diamanter,
Som Hønseæg! Som Blommer blaae Saphirer!
Og mange andre skiønne Ædelstene.
En stor, uhyre Skat! Og den fra Eder?

<center><nonum><sc>Morgiane.</sc></nonum></center>
Ey fra mig selv, Herr Sultan! Fra min Søn.

<center><nonum><sc>Soliman.</sc></nonum></center>
En ubetalelig, uhyre Skat!
Mod disse Stene seer min Krone ud,
Som en udklippet Tot af Guldpapir.
Hvem er din Søn?

<center><nonum><sc>Morgiane</sc> <small><i>kiephøiet.</i></small></nonum></center>
                 <nonum>En fattig Skrædderdreng.</nonum>
Han bad mig sige Eders Majestæt,
At ey det skulde blive derved, naar
Han først var bleven Eders Svigersøn.

<center><nonum><sc>Soliman.</sc></nonum></center>
En herlig Skat. O see de skiønne Farver!
Som nylig sprungne ud af Morgensolen,
I tusind Straaler brudt paa Morgenduggen,
Saaledes spille de. Ha, skiønne Skiær!
Her Allah samlet har den stærke Pragt,
Som spiller broget om i Østerland.
Ak skiønne Stene! hvor I glæde mig.
Gaae Kone! gaae; og siig din elskte Søn,
At den, som give kan slig Morgengave,
Kan ogsaa blive en Prindsesses Husbond.

<center><nonum><sc>Veziren</sc></nonum></center>
<center><nonum><small><i>afsides til Morgiane.</i></small></nonum></center>
Gaae hiem! Vær rolig. Vent med Ydmyghed,
Til Sultan Soliman dig atter kalder.

<center><nonum><sc>Morgiane</sc></nonum></center>
<center><wrap><small><i>giør et lille Kniks og gaaer.</i></small></wrap></center>

<center><nonum><sc>Soliman</sc></nonum></center>
<center><wrap><small><i>vender sig begeistret til Veziren.</i></small></wrap></center>
Nu, Nuschirvan? Hvad siger du, min Ven!
Om disse Ting?

<center><nonum><sc>Veziren</sc> <small><i>kold.</i></small></nonum></center>
                <nonum>At det er smukke Stene.</nonum>

<center><nonum><sc>Soliman.</sc></nonum></center>
Og ellers intet?

<center><nonum><sc>Veziren.</sc></nonum></center>
                 <nonum>At det er en kostbar</nonum>
Og sielden Skat.

<center><nonum><sc>Soliman.</sc></nonum></center>
                  <nonum>Ja ubetalelig!</nonum>

<center><nonum><sc>Veziren.</sc></nonum></center>
Men at min store Sultan eyer dog
En Ædelsteen af meget større Værd,
End alle disse.

<center><nonum><sc>Soliman.</sc></nonum></center>
                <nonum>Jeg en Ædelsteen?</nonum>
Jeg? Drømmer du, Vezir! Og hvor er den?

<center><nonum><sc>Veziren.</sc></nonum></center>
I Eders Pallads, store Soliman!
En Diamant; og af saa sieldent Vand,
Som kun jomfruelig Uskyldighed
Kan giøre Fordring paa.

<center><nonum><sc>Soliman.</sc></nonum></center>
                       <nonum>Ha! Jeg forstaaer dig.</nonum>
Min Dotter mener du.

<center><nonum><sc>Veziren.</sc></nonum></center>
                     <nonum>En Ædelsteen,</nonum>
Der ikke skinner blot i Skiønheds Pragt
Kold, som en Steen; men varm og blid, som deilig.
En Ædelsteen, der er sig selv bevidst.
En levende, en dobbelt Ædelsteen,
Hvoraf den Indre overgaaer den Ydre.
En Ædelsteen, som indbefatter alle;
Hvis Purpurkind er som en rød Rubin,
Hvis Øie straaler klart, som Diamant,
Hvis Tænder er en sielden Perlerad;
Alt i et Marmorlegem, hvidt, som Snee,
Og varmt, som fyrig Ungdoms Rosenblod.
Og denne sødt bevægelige Blomst,
Opvoxet i en ædel Jord, og under
Saa høy en Gartners kongelige Blik,
Den vil I tuske bort for denne Steenhob?

<center><nonum><sc>Soliman.</sc></nonum></center>
Ha Nuschirvan! du taler viist.

<center><nonum><sc>Veziren.</sc></nonum></center>
                              <nonum>Den vil I</nonum>
Ombytte til en ringe Knøs, som fandt
En sielden Skat i Eders eget Rige?

<center><nonum><sc>Soliman.</sc></nonum></center>
Tie, Nuschirvan! Den skiønne Farveglands
Henrev i første Øyeblik saa reent
Min Siel, at ey den lagde Mærke til
Hvad Munden sladdrede imidlertid
Paa egen Haand. Jeg har jo givet alt
Mit Løfte til min Dotters Giftermaal
Med Saladin, din Søn. Var andet ey,
Saa var jo dog mit første Ord i Veyen,
For dette sidste, ubevidste Tilsagn.

<center><nonum><sc>Veziren.</sc></nonum></center>
Naar, store Sultan! vil du holde Bryllup?

<center><nonum><sc>Soliman.</sc></nonum></center>
I Aften. For at du skal see hvor lidt
Den sidste Ruus har rokket min Beslutning.
Dumt var det dog, at disse Ord slap ud
I Glæden, til den gamle Skræderenke.

<center><nonum><sc>Veziren.</sc></nonum></center>
Ey hvad, min Sultan! Ord, blandt andet, har
Den Egenskab, at de er, Ord: En Lyd,
Der svinder let og hastig, som den kom;
Og endnu fødes skal den rappe Haand,
Der kan forstaae at gribe dem i Flugten.
Foruden Ord, der noget er i Verden,
Som man Drabanter kalder, stærke Karle,
Som staae med Spyd i Haand, og jager alle
Næsvise Giester bort, fra Slottets Porte.
Hvis ey en Sultan var saa frie en Mand,
Og blev hvert Ord han sagde, til en Lænke,
Hvad Forskiel var der da paa ham og Slaven?

<center><nonum><sc>Soliman.</sc></nonum></center>
Vel talt, min Ven! Du est et værdigt Mønster
For hver en viis og duelig Vezir.
Følg med nu i mit inderste Pallads;
Jeg maa dog vise Zulima min Gave.
<center><nonum><small><i>De gaae.</i></small></nonum></center>

---

I:oehlen2002101802
T:Gade
TYPE:motto
N:Teksten følger <I>Poetiske Skrifter</I> (1805), II, side 184-88.

<center><wrap><small><i>Aften. Stor Tummel i Byen af Mennesker. De fleste Huse ere illuminerede. Man hører Musik langt borte.</i></small></wrap></center>

<center><nonum><sc>Morgiane</sc></nonum></center>
<center><wrap><small><i>kommer gaaende og banker paa hos en Urtekræmmer.</i></small></wrap></center>

<center><nonum><sc>Urtekræmmeren</sc></nonum></center>
<center><wrap><small><i>stikker Hovedet ud af Vinduet.</i></small></wrap></center> 
Hvad nu? Hvem banker atter paa min Dør?
Jeg sælger ikke Noget ud i Aften.
En Urtekræmmer er dog ingen Hund,
Som altid skal for Disken staae i Lænke,
Og fare ned med Næverne i Sæben,
Rosinerne og Theen, naar I fløiter?
I Aften er der Glæde overalt,
Saa vil jeg ogsaa glæde mig i Aften.

<center><nonum><sc>Morgiane.</sc></nonum></center>
Herr Naboe! Glæd han sig i Herrens Navn,
Saameget som han vil, det er ham vel undt!
Men vil han ikke ogsaa glæde mig
Med for en Skilling Olie til min Lampe;
Thi ellers maa jeg sidde hele Tiden
I Mørke, mens den hele Bye forresten
Har slig en Overflødighed paa Ild,
At det slaaer frem, som Hidsighed paa Huden,
Saa Gaderne seer ud, som om de havde
Skarlagensfeber, Frisler eller Fnat.

<center><nonum><sc>Urtekræmmeren.</sc></nonum></center>
Ey, Morgiane! Er det hende Moer?
Saa kom kun. Disse ubevante Lys,
De blinde mig. Jeg kan ey see for Lys!

<center><nonum><sc>Morgiane.</sc></nonum></center>
Og jeg kan ikke see for Mørke, Naboe.

<center><nonum><sc>Urtekræmmeren.</sc></nonum></center>
Ja, saadan er det. Begge giør os blinde,
Man skulde troe at Dæmringen var bedst. -
Naa siden det er hende, Moer! saa skal det
Saa nøye just ey komme an derpaa.
Forlanger hun den bedste Olie?

<center><nonum><sc>Morgiane.</sc></nonum></center>
                                                       <nonum>Ney,</nonum>
Ifald jeg turde bede Eder om
Den Sletteste; men det maa være Noget,
Som der er godt.

<center><nonum><sc>Urtekræmmeren.</sc></nonum></center>
                             <nonum>Hun er en Oeconom.</nonum>

<center><nonum><sc>Morgiane.</sc></nonum></center>
Ja ellers saae det galt ud. - Men hvad vil
Dog al den Stads og denne Lysning sige?
Jeg hører ogsaa hisset en Musik.

<center><nonum><sc>Urtekræmmeren.</sc></nonum></center>
Er hun den Eneste i Ispahan,
Som ikke veed, at Soliman, vor Sultan,
Sin Datter gifter bort i Aften med
Vezirens Søn, den unge Saladin?

<center><nonum><sc>Morgiane</sc> <small><i>svimler.</i></small></nonum></center>
Hvad siger I, Herr Naboe? Hvad, Herr Naboe?
Det forekom mig som I talde, Naboe!

<center><nonum><sc>Urtekræmmeren.</sc></nonum></center>
Saa tog I heller ikke feil, Moerlille.

<center><nonum><sc>Morgiane.</sc></nonum></center>
Ak, kiere Naboe! Saa maal om igien,
Og giv mig noget Vand at lugte til,
For Skillingen, jeg skal hae Olie for;
Thi jeg faaer ondt.

<center><nonum><sc>Urtekræmmeren.</sc></nonum></center>
                                 <nonum>Du hellige Prophet!</nonum>
Hvad feiler Konen? Kiere Morgiane!
Hvad har I mod Partiet?

<center><nonum><sc>Morgiane.</sc></nonum></center>
                                         <nonum>Ak, jeg stødte</nonum>
Min Ligtorn, Naboe! Det er hele Sagen.
Farvel! Jeg har ey Tid at see mig for,
Jeg strax maa ind og tale med min Søn.
<center><nonum><small><I>Gaaer.</I></small></nonum></center>

<center><nonum><sc>Urtekræmmeren</sc> <small><i>ængstelig.</i></small></nonum></center> 
Nu render hun sin Vey, og laer mig staae
Med hendes Skilling. Hm! Hvad skal jeg giøre?
Hei! Morgiane. Hun er fløiten alt. -
Jeg er en ordentlig, en redelig,
Retskaffen Mand, som ikke Folk vil snyde.
Jeg har endnu til Dato aldrig stiaalet.
Hvad saadan man kan vinde ved sin Næring,
Det er en anden Sag, deri er hver
En Tyv. Med denne Skilling. Hm! Hm! Hm!
Det er en fattig Enke, det har tit<note>det] Det</note>
Mig skaaret i mit Hierte, naar jeg mærkte
At ey der var en Krumme Brød i Huset.
Man kan ey hielpe alle Folk. Forleden
Gav jeg den stakkels Kone dog to Svedsker,
For ingenting, at stille Hungren paa.
Men denne Skilling! - Hvis jeg skulde døe!
Jeg vil dog føre den til Bogs. <small><I>Skriver.</I></small> ,,Betroet
En Skilling af den gamle Morgiane.
Om der skal gives Olie eller Hodvand
For samme, vides endnu ey med Vished.''
See saa! Det lettede! Det er saa godt
At skrive Saadant op, for Livs og Døds Skyld.
<center><nonum><small><I>Gaaer ind.</I></small></nonum></center>

---

I:oehlen2002030318
T:Aladdins Kammer
TYPE:motto
N:Teksten følger <I>Poetiske Skrifter</I> (1805), II, side 188-92.

<center><wrap><small><i>Han staaer forbittret med Lampen i Haand. I det han gnider den aabenbarer</i></small> <sc>Lampens Aand</sc> <small><i>sig strax og siger:</i></small></wrap></center>

Stærke Herre! siig hvad vil du? See jeg venter paa dit Bud.

<center><nonum><sc>Aladdin.</sc></nonum></center>
Knap tilstæder mig min Harme her at tale Ordet ud.
Hør, i Korthed, givne Løfte, hør i Korthed Løftets Brud.
Sultan Soliman mig loved, med utvungen, villig Hu,
Hende, som mit Hierte elsker. Ak, det smekkre Lillieskud!
At Gulnare skulde vorde min, jeg troede sikkert nu.
Ha! men, med et troløst Hierte, vendte han sin Villie, lumsk.
Nu Vezirens Søn den hulde Møe han giver hen til Brud.
Derfor stormer høit mit Hierte mørkt i Nattens Midnatsmulm.
Hør da nu hvad jeg dig byder, kiek, af vældig Harme fuld:
Naar Vezirens Søn er kommen, sig til Fryd og mig til Gru,
Inden Brudekamrets Vægge, til Gulnare, huld og smuk,
Tag da Sengen, hvor han hviler med den hulde Rose, flux,
Sving dig derpaa giennem Luften, bring dem herhid. Hører du?
I de høie Ætherstrømme kiek dem giennem Himlen vug.
Sæt saa Sengen her i Kamret, men sæt ham af Døren ud.
At han plat sig ey kan røre, stiv ham med din Aandepust;<note>Aandepust] Aande pust</note>
Men lad hende roligt hvile smekker, rød og hvid og rund.
Snart en Anden ved sin Side skuer og omfavner hun.
Og naar hist i Østen Solen atter rødmer purpurfuld,
Kom da hid at hente Sengen. Sæt den hvor du tog den flux.
Det er alt hvad jeg forlanger. Adlyd nu din Herres Bud!

<center><nonum><sc>Aanden.</sc></nonum></center>
Hvad du byder, snart jeg lyder. Men det var paa Tiden nu.
Havde du end tøvet lidet, var det hulde Blomster brudt.
<wrap>     <small><i>Han forsvinder et Øyeblik; men kommer strax tilbage igien med Brudesengen i sine Arme, hvori Gulnare og Saladin ligge. Han tager Saladin ud og siger til Aladdin:</i></small></wrap>
Glæd dig nu, min ædle Herre! Denne Svend skal holde Vagt
Uden Huset, kige Stierner, paa den kiølige Altan.
<center><nonum><small><i>Han forsvinder med Saladin.</i></small></nonum>

<center><nonum><sc>Gulnare</sc></nonum></center>
<center><nonum><small><i>reiser sig op i Sengen.</i></small></nonum></center>
Ak, hellige Prophet! Hvor er, hvor er jeg?
Hvo redded mig? Hvad stor, usynlig Magt?
Da plat fortvivlet, uden Haab om Frelse,
Jeg skielved alt i den Forhadtes Arme?
Hvor er jeg? Er det alt en venlig Drøm?
Det kom mig ogsaa for, som om jeg saae
Den skiønne Yngling, som bag Pillen stod,
Hist ved mit Bad, og som bestandig svæver
Sødt for min Siel, fra dette Øieblik.
Hvor er jeg? Hellige Prophet! hvor er jeg?

<center><nonum><sc>Aladdin</sc></nonum></center>
<center><wrap><small><i>triner frem og kaster sig ned for hendes Leie.</i></small></wrap></center>
Tilbedte! I din Elskers Varetægt.
Han, som er intet, intet uden dig,
Som elsker dig, og som den store Allah
Gav stærke Midler til at vorde din.
Fat Mod og skielv ey. Din forhadte Brudgom
Er borte, frygt dig aldrig meer for ham.
Han staaer paa Taget, som et Kirkespir.
Men siig oprigtigt, deiligste Prindsesse!
Om vel du muligt kunde elske mig?
Du nævnte mig jo nys. O! du har seet mig,
Og ikke glemt mit Aasyn. Søde Haab!
<center><wrap><small><i>Tager hendes Haand.</i></small></wrap></center>

<center><nonum><sc>Gulnare.</sc></nonum></center>
Est du en hellig Engel, som Propheten
Har sendt mig til min Redning, skiønne Yngling?

<center><nonum><sc>Aladdin</sc> <small><i>henrykt.</i></small></nonum></center>
O! hvor hun hviler sødt. Det tynde Flor
Forgieves prøver paa at hylle ind
De yppige, de søde Yndigheder.
Ha siig, du deiligste Uskyldighed!
Siig! Kan du elske mig?

<center><nonum><sc>Gulnare.</sc></nonum></center>
                       <nonum>Jeg elsker dig</nonum>
Fra første Øieblik jeg saae dig, Engel!
Ak! fra min Barndom i det stille Harem,
Har jeg kun seet saa faae af dine Lige,
Dog er jeg vis derpaa, at der er Ingen
Der kan henrykke mig saa sødt, som du.

<center><nonum><sc>Aladdin</sc></nonum></center>
O Salighed! <small><i>Kysser hende.</i></small> Saa! Nu est du min Brud.
Thi jeg er ingen Engel, Gud skee Tak!
Men kun et Menneske, af Jord, som du.
Sov sødt. Jeg hviler ved din hulde Side.
Men indtil Allah har befæstet vort
Sødtslungne Baand, skal dette blanke Sværd,
Som her jeg lægger mellem dig og mig,
Bortskræmme, som en blinkende Cherub,
Det syndefulde Støv fra Paradis.

---

I:oehlen2002101803
T:Altanen paa Huset
TYPE:motto
N:Teksten følger <I>Poetiske Skrifter</I> (1805), II, side 193-94.

<center><nonum><sc>Saladin</sc></nonum></center>
<center><wrap><small><i>staaer stiv, som en Støtte, opstillet til Rækværket, med Hovedet vendt imod Stiernerne.</i></small></wrap></center>

Ha, Skiendsel og Foragt! Fortvivlelse!
Hvad? End bestandig? Usle, svage Arm!
Kan du ey røre dig? Ak! ey en Lem.
Kold staaer jeg, uden al Bevægelse.
Det var som om han havde fløitet Marven
Af alle mine Bene. Alt er huult.
Stiv er jeg, mat, som om jeg havde slumret
Paa Græsset, i den vaade Nattedug,
Og vaagned lam, og rørt, som af et Slag.
Staae der! (saa grinte han, den fule Aand)
Staae, som Loths Hustrue, som en Støtte Salt.
Saa raabte han og svandt. Ha Helvede!
Nys, varm og kraftig, i en Brudeseng,
Ved en Prindsesses trinde, hvide Barm,
Paa Nippet til at styrte mig i Vellyst -
Og nu! - Stiv, som en Stokfisk! - Ingenting
Bevæger sig; - kun Vinden i min Kaftan,
Og mine Øine vendt mod Stiernerne,
Og Tungen, Afmagts bandende Herold.
Jeg overlever ikke denne Nat.
En Anden hviler nu i hendes Arm,
Og tømmer Glædens Bæger ud til Bunden,
Som først var skienket i og fyldt for mig.
Ha Raserie! Ha grumme Nidkierhed!
Giør Ende paa mit Liv. I blege Stierner!
Nedstyrter Eder flux og knuser mig.

---

H3:Tredie Akt

I:oehlen2002101804
T:Sultanens Pallads
TYPE:motto
N:Teksten følger <I>Poetiske Skrifter</I> (1805), II, side 195-203.

<center><nonum><sc>Soliman. Zulima. Gulnare. Saladin. Veziren.</sc></nonum></center>

<center><nonum><sc>Soliman.</sc></nonum></center>
Hvad I fortæller mig, som Aarsag her,
Hvorfor I atter nu vil skilles ad,
Er saa besynderligt, og saa utroeligt
Langt uden for Sandsynlighedens Grændser,
At knap jeg veed hvad jeg skal svare til det.

<center><nonum><sc>Veziren.</sc></nonum></center>
Det samme jeg har sagt, min store Sultan!
Man veed jo af Erfarenhed hvor ofte
Sligt Drømmerie af Blodet reiser sig.

<center><nonum><sc>Soliman.</sc></nonum></center>
Men at de drømme Begge nu det Samme?

<center><nonum><sc>Veziren.</sc></nonum></center>
Er høist besynderligt, men ey umuligt.
Og skal man sætte Lid til dette Udsagn,
Saa er det mere rimeligt at troe
Paa Mulighed end paa Umulighed.

<center><nonum><sc>Soliman.</sc></nonum></center>
For altsaa ret at komme efter Sagen,
Saa holder jeg det for at være bedst,
At vi med Rolighed end oppebie
Den tredie Nat; at jeg og du, Vezir!
I Brudekamret skiuler os, og seer,
Med egne Øine, Sagens Sammenhæng.

<center><nonum><sc>Veziren.</sc></nonum></center>
Sindrig er din Beslutning, store Fyrste!
Hvis kun det er en Feberdrøm i Blodet,
Saa see vi Intet; dersom det er Sandhed,
Saa see vi det med vore egne Øine,
Og kan da føie vore Børn, (endskiønt,
Hvad mig angaaer, med Smerte) i at løse
Det nylig helligslungne Ægtebaand.

<center><nonum><sc>Zulima.</sc></nonum></center>
Hvad siger da, min elskte Dotter! du
Til dette Forslag?

<center><nonum><sc>Gulnare.</sc></nonum></center>
                                <nonum>Hvad min Fader ønsker,</nonum>
Det vil jeg ikke sætte mig imod.

<center><nonum><sc>Veziren.</sc></nonum></center>
Saa er til videre da Tingen afgiort.

<center><nonum><sc>Saladin.</sc></nonum></center>
Ney bi! Jeg har dog vel et Ord at sige
I Lauget med, ved denne Leilighed?
Jeg elsker Eders Dotter, store Sultan!
Og indseer meget vel min sieldne Lykke,
Men ey for hende, ey for hele Verden,
Jeg prøved end et saadant Vovespil.
I veed ey hvad det er, at staae med Ryggen,
Stiv, som et Stegespid, til Gitterværket,
Og uafladelig, med tvungne Blik,
At see paa Stiernerne og Melkeveien.
I veed ey hvad det er at blive rusket
Af Aander, mærker jeg, min store Sultan!
At see en anden Mand at gaae tilsengs
Med Eders egen Kone, mens I staaer
Og gaber, som en Hund paa Hundestiernen.
Prindsessen, der, har godt nok for at føie;
Hun bliver i sin bløde, varme Seng,
Der er saa bred og magelig, at Sværdet,
Som ligger mellem Dievelen og hende,
Kan ikke røre, naar hun selv ey vil.
Og overalt - hvad dette Sværd angaaer -
I sagde selv: hvad ey man havde seet,
Med egne Blik, var vanskeligt at troe -
Og jeg har rigtignok min Kone seet
I Sengen hos den skammelige Trold,
Men Sværdet har jeg ikke seet. Maaskee
Er den Idee om Sværdet kun en Drøm,
(Som selv I sagde før, min store Sultan!)
Et Foster af Prindsessens varme Blod.

<center><nonum><sc>Gulnare.</sc></nonum></center>
Forvovne!

<center><nonum><sc>Zulima</sc> <small><I>opbragt.</I></small></nonum></center>
                      <nonum>Slige Tanker tør du yttre</nonum>
Om - 

<center><nonum><sc>Soliman.</sc></nonum></center>
             <nonum>Jeg kan ikke bare mig for Latter.</nonum>
Kom op at skiendes til! Alt bedre Børn!
Det forekommer mig ret som naar Hunden
Om Natten staaer og giøer ad Maanen, og
De lette Skyer, der drive den forbi.

<center><nonum><sc>Veziren.</sc></nonum></center>
Fat dig, min Søn! Est du en Mand, og tør
Ey vove dig en Nat endnu i Faren,
For slig en Perle? Jag din Rædsel bort,
Hvis du vil gielde for min Søn,

<center><nonum><sc>Saladin.</sc></nonum></center>
                                                <nonum>Min Fader!</nonum>
Min Daad bestemmer ey min Moders Daad.
Hvis jeg er Eders Søn, saa blier jeg det,
Om jeg saa aldrig mere staaer forstenet.
Jeg indseer vel, at slig Begivenhed
Maa komme Eder her lidt ubeleiligt.
At være Svoger til en persisk Sultan,
Er herligt, som at være Svigersøn;
Men jeg kan ikke hielpe Eder heri.
Og skiønt vel sønlig Lydighed er stor,
Saa er det dog en Smule stærkt forlangt,
At jeg skal staae paa Taget, som en Iistap,
Hver Nat til Ære for min elskte Slægt,
Imens en Anden sover hos min Kone. 

<center><nonum><sc>Veziren.</sc></nonum></center>
Du glemmer den Ærbødighed, du skylder
Din Sultan, Sultaninde, Fader, Brud.

<center><nonum><sc>Gulnare.</sc></nonum></center>
Min elskte Fader! giv mig Eders Minde.
Hvad Saladin forlanger, ønsker jeg.

<center><nonum><sc>Soliman.</sc></nonum></center>
Hvad siger du, Vezir! Hvad skal vi giøre?

<center><nonum><sc>Obersten over Livvagten</sc> <small><I>træder ind.</I></small></nonum></center>
Den gamle Stiernetyder Ali Baba
Staaer udenfor med sneehvidt, blottet Hoved.
Han beder, store Sultan! om det Held
At maatte kaste sig for dine Fødder.

<center><nonum><sc>Soliman.</sc></nonum></center>
Han komme! <small><I>Obersten gaaer.</I></small> Det er en bedaget Olding,
Som læser viis i Nattens blanke Stierner.
Midt paa de flade Marker har jeg bygt ham
Et vældigt Taarn, hvor han hver Nat kan see
Hvert sælsomt Tegn, der skeer paa Himlen.

<center><nonum><sc>Saladin</sc> <small><I>ærgerlig.</I></small></nonum></center>
                                                                     <nonum>Selsomt?</nonum>
Jeg kan forsikkre Eder, store Sultan!
Der er ey mindste Smule sælsomt ved.
Man staaer og gaber, det er hele Sagen.

<center><nonum><sc>Ali Baba</sc> <small><I>træder ind.</I></small></nonum></center>
Guds rige Fred med Persiens Monark,
Hans Throne staae, huldt blomstre al hans Slægt.

<center><nonum><sc>Soliman.</sc></nonum></center>
Tak, Ali Baba! Hvilken nye Bemærkning
Har drevet dig fra Taarnet til mit Pallads?
Thi uden sligt var du vel neppe kommen.
Du elsker Eensomhed.

<center><nonum><sc>Ali Baba.</sc></nonum></center>
                                       <nonum>Ja, store Sultan!</nonum>
Jeg er en gammel Olding, træt af Verden.
De smaae Begivenheder, som der skee
Paa Jorden, matte snart det vante Øie,
Der synes selv de Største mig kun Smaae.
Naar Alderdommen, med sin Sølvervinge,
Bedækker os, da hæver sig vort Blik,
Fra Jorden til den stiernerige Himmel;
Did stirrer det, som til det rette Hiem,
Hvorhen vi om en føye Tid skal komme.
Hvad mig angaaer, saa finder jeg min Trøst i,
Med from Opmærksomhed, at mærke paa
De svage, matte, spredte Glimt af Himlen,
Til Porten aabner sig og sender mig
Sin samletskiønne Morgenglands imøde.

<center><nonum><sc>Soliman.</sc></nonum></center>
Hvad har du da at aabenbare mig?

<center><nonum><sc>Ali Baba.</sc></nonum></center>
Som efter vandte Viis, i stille Midnat,
Jeg vandred paa mit høie røde Taarn,
Og som jeg havde holdt min Aftenandagt,
Saa lod jeg fromt mit Blik paa Maanen hvile.
Jeg tænkte paa hvordan Propheten eengang,
For at bevise flux den vantro Jord
Sin Høihed og sin Vælde, sendt fra Gud,
Nedvinkte den fra Himlen, at den faldt
Med Klang til Jorden brat, i tvende Stykker,
Hver paa sin Kant af Bierget Elikais;
Hvorpaa han atter, ved sit Magtens Bud,
Den sammensmelted, og lod lys den stige
I Æthren, hvor den havde funklet nys.
Som jeg nu vandred saa, med fromme Tanker,
Blev Maanen pludselig formørket brat,
Saa at den hele Jord blev sort, som Kul.
Da skreg i Skoven Uglerne af Skræk,
Og Hundeglammet standsed her i Byen.
Men jeg var rolig, skiønt jeg mærkte vel
At det var ingen Skye; thi Himlens Bue
Var reen og klar, og ingen Skye desuden
Var mægtig til at mørkne saa som nu.
Jeg tænkte: Er det Allahs Velbehag
At kalde hele Skabningen for Dommen,
Har han alt givet Dødens Engel Vink,
Den høie Israfil, som rede staaer
Bestandig, med sin blinkende Basun
For Munden, til at støde Verden ned
Med det uhyre Skrald? - Hans Villie skee!
Men, som jeg knælende med uforstyrret
Og roligt Blik betragted dette Syn,
Fik Maanen pludselig sin Glands igien,
Og ved dens lyse Skin jeg nu blev vaer,
At hvad der havde mørknet Jorden nys,
Var Skyggen af en Engels brede Vinger,
Der foer igiennem Luften, med en Løibænk
Af Ibenholdt og Guld, hvorpaa der laae
En Mand og Qvinde. Langsomt sank de ned,
Og svandt tilsidst bag Eders Pallads, Herre! -
Hvad nu det sieldne, underlige Tegn
Vil sige, veed jeg ey; men Pligten drev mig
Til at kundgiøre dig det, store Sultan!
Den store Allah naadelig forbyde,
At noget Ondt det skulde varsle dig!

<center><nonum><sc>Gulnare.</sc></nonum></center>
Nu, kiere Fader! Tvivler du endnu?

<center><nonum><sc>Saladin.</sc></nonum></center>
Er det endnu en daarlig Feberdrøm?

<center><nonum><sc>Soliman.</sc></nonum></center>
Prophetens Veye er usporlige.
At dette Ægteskab er Gud imod,
Det seer jeg tydeligt, og kalder det
Tilbage flux.

<center><nonum><sc>Gulnare.</sc></nonum></center>
                       <nonum>O Tak! min elskte Fader.</nonum>

<center><nonum><sc>Saladin.</sc></nonum></center>
Tak, store Sultan.

<center><nonum><sc>Veziren</sc> <small><I>afsides.</I></small></nonum></center>
                              <nonum>Ha, fordømte Drøm!</nonum>
Du vækker mig af alle mine Drømme,
Der sprang, som Blomster, ud af dette Bryllup.
Jeg faaer vel ogsaa takke. <small><I>Høit.</I></small> Tak, min Sultan!

<center><nonum><sc>Soliman.</sc></nonum></center>
Besynderligt! - Kom! Følg mig i mit Divan.
<center><nonum><small><I>De gaae.</I></small></nonum></center>

---

I:oehlen2002030319
T:Sultanens Divan
TYPE:motto
N:Teksten følger <I>Poetiske Skrifter</I> (1805), II, side 204-09.


<wrap><center><sc>Soliman. Veziren. En Hob Folk.</sc></center></wrap>
<wrap><center><sc>Morgiane</sc> <small><i>i Døren.</i></small></center></wrap>

<center><nonum><sc>Morgiane</sc></nonum></center>
<center><nonum><small><i>til Een af Mængden.</i></small></nonum></center>
Nu, nu! Han har jo ikke nødig just
At støde mig i Siden. Staae han rolig
Til Tiden kommer! Det er ingen Sag
At prøve Styrke med en gammel Kone.

<center><nonum><sc>Karlen</sc> <small><i>beskienket.</i></small></nonum></center>
Hvad har hun her at giøre? Gaae hun kun,
Hun faaer saa ey vor Sultan nu i Tale.
Han taler kun med slige Folk, som jeg!
Der har en vigtig Ting at forebringe.

<center><nonum><sc>Morgiane.</sc></nonum></center>
En Ting af Vigtighed? Saa tænker han
At jeg har intet Vigtigt at forlange?
Jeg kommer for at bede om hans Dotter,
Gulnare, til min Søn.

<center><nonum><sc>Karlen.</sc></nonum></center>
                     <nonum>Aa hold sin Kieft!</nonum>
Det er jo Galmands Snak. Men hun maa vide,
Jeg kommer for at klage paa hans Hest.
Thi jeg er Staldkarl, seer hun. Hun taer feil,
Ifald hun troer at jeg er fuld, min Moer!
Thi fuld kan ingen blive uden Viin,
Og Viin er jo forbudt i Alkoranen.
Og Dievlen maatte tygge Opium.
Men nu har Hesten sparket mig for Maven,
I Hiertekulen, saa jeg faldt omkuld.
Og det er ikke førstegang, det Asen!
(O Gud forlade mig, jeg burde ikke
Saaledes tale om vor Sultans Hest.)
Men jeg har alt saa ofte vaerskoet den.
Og troer den, den kan giøre hvad den vil,
Fordi at den er Hest, og jeg kun Staldkarl?
Ney, ney, en fattig Karl har ogsaa Ret.

<center><nonum><sc>Morgiane</sc> <small><i>for sig.</i></small></nonum></center>
Hvad dog en Sultan alt maa høre paa!
Det maa dog ikke være just saa let,
At holde Staten rigtig i Ballance,
Især naar Undersaatterne er fulde.

<center><nonum><sc>Soliman.</sc></nonum></center>
Vezir! Ha! seer du atter hist i Døren
Den gamle Kone, som forleden bragte
De sieldne Ædelstene?

<center><nonum><sc>Veziren</sc> <small><i>forbittret.</i></small></nonum></center>
                      <nonum>Hvilken Frækhed!</nonum>
Jeg har forbudet hende, frem at komme
For Eders Throne, Herre! til I selv<note>til] Til</note>
Lod hende kalde, og dog kommer hun?
Jeg vil strax lade Vagten &mdash;<note>&mdash;] &mdash;''</note>

<center><nonum><sc>Soliman.</sc></nonum></center>
                            <nonum>Bie Vezir!</nonum>
Jeg faaer vel atter nu, som flere Gange,
Her være Eders Raad, istedet for
I burde være mit. Dæmp Eders Vrede,
Og tænk paa hvad der skaffer Thronen Ære,
Og hvad der skader den. I Glædens Ruus
Slap der et Løfte af min Mund, som vel
Ey holdes kan, dog heller ey udslettes
Med Voldsomhed, thi Vold opvækker Harme,
Og Harme Lyst til Hævn, og Lysten Forsøg.
Hvor det kan undgaaes ved et Øiebliks
Velgiorte Overlæg, der bør det skee.

<center><nonum><sc>Veziren.</sc></nonum></center>
Min Sultans muntre Lune nøder mig
Fast til lee - Harm! Lyst til Hevn og Forsøg.
En Skrædderdreng mod Sultan Soliman!

<center><nonum><sc>Soliman.</sc></nonum></center>
Han være hvad han vil, saa er han dog
Min Undersaat, og jeg hans Overherre.
Min egen Høihed vinder ved at agte
Den Hiord mig Allah gav at forestaae.
Behandler jeg den skiødesløs, som Qvæg,
Saa giør jeg selv mig til en ussel Hyrde.

<center><nonum><sc>Veziren.</sc></nonum></center>
Tilgiv min Hidsighed, min vise Sultan!
For Godhed er den høistbegribelig.
Den koldeste Natur jo springer op,
Naar Nogen rører ved dens friske Saar.
Og mit! Behøver jeg at sige meer?
I veed, min ædle Herre! hvilken Glæde
Der sødt beruste mig, ved Tanken om
At Eders hulde Naade havde vandet
Mit gamle, halvuddøde Stammetræe
Med persisk Fyrsteblod: Opløst Rubin
Af Morgensolen venlig giennemvarmet!
Jeg dølger ey de søde Drømme. Ak!
De svandt som Maanen for den lumre Dag.
Og nu -

<center><nonum><sc>Soliman.</sc></nonum></center>
        <nonum>Vel! Jeg begriber det, min Ven.</nonum>
Men du har lovet, ey at røre ved
Et Saar, der smerter mig saavel som dig.
Gaae altsaa hiint forbi, og siig hvad her
Du mener der er bedst for os at giøre?

<center><nonum><sc>Veziren.</sc></nonum></center>
Da det er Eders Hensigt, kun at skræmme
Den Daarlige herfra, og ey at straffe,
Saa paalæg hendes høistforelskte Søn,
At giøre hvad I veed han ey formaaer.
Det skaffer os for deres Daarskab Roe.

<center><nonum><sc>Soliman.</sc></nonum></center>
Vel talt. Lad hende strax da komme frem.
Og lad de Andre bortgaae for idag.

<center><wrap><small><i>Veziren vinker Morgiane frem. Hun kaster sig for Thronen. Alle de Øvrige forføie sig bort.</i></small></wrap></center>

<center><nonum><sc>Soliman.</sc></nonum></center>
Jeg kiender dig, og veed hvorfor du kommer;
Har heller ikke glemt mit Ord til dig.
Jeg sagde sidst, at den, som kunde give
Slig Gave, som du bragte fra din Søn,
Han kunde blive en Prindsesses Husbond.
Hvad da jeg sagde, siger jeg endnu.
Thi er din Søn saa riig paa sieldne Sager,
At han kan give slige Ting, som hine,
Blot i den brugelige Divanskat,
Saa er et sligt Partie ham ey for høit.
For altsaa nu at komme efter dette,
(Thi muligt var det, at kun Hændelsen
Har skaffet ham den sidste sieldne Skat)
Saa hør nu hvad jeg fordrer til Bevis:
I Morgen, nu ved denne Tid omtrent,
Skal han mig sende fyrgetyve Bækk'ner
Af drevet Guld, og de skal være fyldte
Med Ædelstene af det sidste Slags.
Og disse fyrgetyve gyldne Bækk'ner
Skal fyrgetyve sorte Slaver bringe.
Og disse fyrgetyve sorte Slaver
Skal følges hid af fyrgetyve Hvide.
Hvis dette skeer, saa staaer jeg ved mit Ord,
Og givter strax min Dotter med din Søn.
Hvis ey det skeer - saa lad mig aldrig høre
Endnu et Ord fra Eder. For hans Gave
Tilgiver jeg da hans Forvovenhed,
Paa Vilkaar, at han aldrig prøver paa,
Ved Eder eller nogen Anden, tiere
Til mig at komme med sit frække Forslag.
<center><wrap><small><i>Han reiser sig og gaaer bort med Veziren.</i></small></wrap></center>

<center><nonum><sc>Morgiane</sc> <small><i>ganske slukøret.</i></small></nonum></center>
Ja, saadan gaaer det! Har jeg ikke sagt det?
Nu staaer han der en Kiøn. Det lader net!
Har jeg ey ti, ey tyve Gange, sagt ham:
Aladdin! nebbet Qvæg forliges bedst;
En tintet Soe og skurvet Orne trække
Bedst sammen. Kiere Søn! siig mig, hvad skal
Et Jettehoved paa et Dvergelegem?
Sye ikke Fløiels-Klud til Vadmels-Kofte.
Behøver jeg at sige dig, min Søn!
At Skarn og Vox ey brænder ens i Kirken?
Men det var Præken kun for døve Øren,
Det hialp ey meer end at slaae Vand paa Gaasen.
Nu har han det saa godt, det arme Skrog!
Bag efter kommer Humlen. Morgenlatter
Blier ofte Aftengraad. Men som man reder
Saa ligger man. Hvad vilde du, min Søn!
Paa den Galley? Bag efter kommer tyndt Øl!
<center><nonum><small><i>Gaaer.</i></small></nonum></center>

---

I:oehlen2002030320
T:Stue
TYPE:motto
N:Teksten følger <I>Poetiske Skrifter</I> (1805), II, side 210-21.

<wrap><center><nonum><sc>Aladdin. Morgiane</sc> <small><i>kommer ind.</i></small></center></wrap>

<center><nonum><sc>Aladdin</sc></nonum></center>
<center><nonum><small><i>løber hende imøde.</i></small></nonum></center>
Nu, kiere Moder?

<center><nonum><sc>Morgiane.</sc></nonum></center>
                 <nonum>Nu, min hierte Søn? <small><i>Afsides.</i></small></nonum>
Ak, gode Gud! jeg har ey Hierte til
At sige ham hvordan det hænger sammen.

<center><nonum><sc>Aladdin.</sc></nonum></center>
Nu, Moder? I har altsaa været hos -

<center><nonum><sc>Morgiane</sc></nonum></center>
<center><nonum><small><i>falder ham i Talen.</i></small></nonum></center>
Hos Slagteren? Ja, kiere Søn! det har jeg.
Vi faaer en deilig Oxesteg imorgen.

<center><nonum><sc>Aladdin.</sc></nonum></center>
Det spørger Ingen om. Men har I været -

<center><nonum><sc>Morgiane.</sc></nonum></center>
Hos Skrædderen? O ja, min hierte Søn.
Hvad det dog er en venlig, artig Mand!
Det var din Faders gode, gamle Ven,
Endskiønt de dog var Skræddre beggeto.
Din Fader syede, som du veed, bedst Kapper,
Den Anden havde meest Genie til Buxer;
Saaledes sad de i Samdrægtighed!
Hver var en dygtig Skrædder i sit Fag.
Den Ene overskred den Anden ey.
Den Anden roeste tit din Faders Kapper,
Til Giengield blev hans Buxer roest igien;
Og saadan gik det herligt nogle Aar.
Ak! det var Skrædderlaugets bedste Tid.

<center><nonum><sc>Aladdin.</sc></nonum></center>
Men siig mig dog -

<center><nonum><sc>Morgiane.</sc></nonum></center>
                  <nonum>Hvad Skrædderen vel sagde?</nonum>
Vær hun forsikkret, sagde han, min Kone!
At jeg skal sye for hendes kiere Søn,
Saa godt som <i>selv</i> han kunde have syet,
Hvis han var bleven ved sin Faders Haandværk.

<center><nonum><sc>Aladdin.</sc></nonum></center>
Ha! hvem spør da om Skrædderen?

<center><nonum><sc>Morgiane.</sc></nonum></center>
                               <nonum>Min Søn!</nonum>
Hvo høit vil flyve, falder ofte ned.

<center><nonum><sc>Aladdin.</sc></nonum></center>
Jeg mærker nok hvad Klokken alt er slaaet.
Men, ved min Kierlighed og skiendte Ære,
Det bliver Sultan Soliman et farligt,
Et rædsomt Lykkespil.

<center><nonum><sc>Morgiane.</sc></nonum></center>
                     <nonum>Det er ey godt</nonum>
At spise Kirsebær med store Folk;
Saa faaer man Stenene i Øinene.

<center><nonum><sc>Aladdin.</sc></nonum></center>
Ja jeg skal stene ham og øine ham!
Nu! Skynd jer Moder! Siig mig Alting! Alting!

<center><nonum><sc>Morgiane.</sc></nonum></center>
Hvad skal jeg sige dig? Du veed det jo.
Du har jo allerede giettet det.
Ved den Ting er der intet meer at giøre.
Det Bedste er at lade Stenen ligge,
Som ey kan løftes, og at skrive alting
I Glemmebogen.

<center><nonum><sc>Aladdin.</sc></nonum></center>
              <nonum>Ha! jeg brister fast</nonum>
Af Harme. Bie du mig, min lille Sultan!
Du Stodderkonge! Bie du mig, du Stolte!
Ha! jeg skal vise dig med hvem du narres.
Troer du at trække mig frem og tilbage
Ved Næsen, eftersom dit Lune byder,
Som dine svage Hverdagskryb maa taale,
Reent ubekymret for din Manddoms Ære,
Du Usling? Rolig ved den arme Tanke,
Som Faaret, da det brægede mod Ulven:
Jeg staaer saa høit, han ey kan ramme mig.
Men jeg <i>skal</i> ramme dig. Vær du forsikkret!

<center><nonum><sc>Morgiane.</sc></nonum></center>
Aladdin! Dæmp dit hede Temprament,
Det giør dig reent ulykkelig, min Søn.

<center><nonum><sc>Aladdin.</sc></nonum></center>
Ulykkelig? Hvori bestaaer <i>min</i> Lykke?
Forstaaer I Jer paa den? Min Lykke er
At sætte det igiennem, som jeg kan.
At overvinde hver en ussel Hindring.
Dertil har jeg en dygtig Ladning Mod,
Forsynet med saa stor en Slump Foragt,
At hvis jeg skulde bukke for min Drivt,
Saa kaldte jeg selv dette Buk en Lykke.

<center><nonum><sc>Morgiane.</sc></nonum></center>
Naar Strengen spændes høit saa springer den.

<center><nonum><sc>Aladdin.</sc></nonum></center>
Det hændes, nu og da, de raadne Strenge.
Men nok om dette. Hvordan lød hans Ord?
Han bød Jer, ligefrem vel, bort at gaae?
Han tugtede vel min Forvovenhed,
Og lod som om han havde alting glemt?

<center><nonum><sc>Morgiane.</sc></nonum></center>
Ney det just ikke, Søn! Ney tvertimod
Saa stod han ved hvert Ord, han havde sagt.
Med det er jo det samme med hans Ord,
Naar Følgen blier den samme.

<center><nonum><sc>Aladdin.</sc></nonum></center>
                            <nonum>Nu, hvad sagde</nonum>
Han da?

<center><nonum><sc>Morgiane.</sc></nonum></center>
        <nonum>Han sagde, hvis du sendte ham</nonum>
I Morgen fyrgetyve gyldne Bækkner,
Hvert fuldt af malet Glas, som Frugterne,
Saa skulde du hans Dotter faae til Kone.
Men, notabene, hvert et Bækken skulde
Du lade bære af en kulsort Slave;
Og denne Slave, troer jeg, skulde bæres
Igien af Een, som der var ganske hvid.
Hvis dette nu du bragte strax istand,
Saa blev Prindsessen din. Men, gode Gud!
Hvorledes skulde det da vel gaae til?

<center><nonum><sc>Aladdin.</sc></nonum></center>
Hvorledes? Er det Alt, min Moder! det?

<center><nonum><sc>Morgiane.</sc></nonum></center>
Min Søn, mig synes det er meer end nok.

<center><nonum><sc>Aladdin.</sc></nonum></center>
Hvi har I, uden Aarsag, bragt mit Blod
I Kaag, og giort mig opbragt paa vor Sultan?
Den Fordring er jo overmaade billig,
Og skal i Morgen blive opfyldt.

<center><nonum><sc>Morgiane.</sc></nonum></center>
                               <nonum>Hvad?</nonum>
Imorgen? Hvad? Imorgen? Og hvordan?

<center><nonum><sc>Aladdin.</sc></nonum></center>
Ved Lampen.

<center><nonum><sc>Morgiane</sc> <small><i>himmelfalden.</i></small></nonum></center>
           <nonum>Lampen! - Lampen! - Hillemænd,</nonum>
Den havde jeg reent glemt. - Ved Lampen? Ey!
Hvem tænker ogsaa altid nu paa Lampen?
Ved Lampen, Søn! Saa mener du at Lampen -

<center><nonum><sc>Aladdin.</sc></nonum></center>
Ja, kiere Moer! Det mener jeg forvist.

<center><nonum><sc>Morgiane.</sc></nonum></center>
Du med din Lampe! Andre Folk har ey
Saadan en Lampe. Det er da at sige,
Hvermand har vel en Lampe, som den er;
Men denne -

<center><nonum><sc>Aladdin.</sc></nonum></center>
           <nonum>Er just ingen Hverdags-Lampe.</nonum>

<center><nonum><sc>Morgiane.</sc></nonum></center>
Jeg tvivler dog, min Søn! Troe mig, det gaaer
Vist over Geistens Kræfter.

<center><nonum><sc>Aladdin.</sc></nonum></center>
                            <nonum>Vi faaer see.</nonum>
Hvad der gaaer over Geistens Kraft, hvad ey,
Veed ingen bedre, Moer! end Geisten selv.
Vi strax vil nu forsøge det -

<center><nonum><sc>Morgiane.</sc></nonum></center>
                              <nonum>Bie lidt,</nonum>
Min Søn! Jeg skal et Ærind ud i Byen.
<center><nonum><small><i>Hun gaer.</i></small></nonum></center>

<center><nonum><sc>Aladdin.</sc></nonum></center>
Den Lampe faaer hun aldrig i sit Hoved.
Hun glemmer den bestandig. Det er sært nok!
Naar hun vil lægge Planer for mit Liv,
Saa kommer Lampen aldrig i Betragtning,
Saa er jeg slet og ret kun hendes Søn,
Og ikke Lampens Herre. Nu velan,
<center><wrap><small><i>Han tager Lampen frem.</i></small></wrap></center>
Om jeg er Herre, gielder et Forsøg.
<center><wrap><nonum><small><i>Han gnider.</i></small></wrap></center>

<center><nonum><sc>Lampens Aand</sc> <small><i>aabenbarer sig.</i></small></nonum></center>
Holla ho! min ædle Hersker! Knap du gneed før strax jeg kom;
Fløy herhid, og staaer nu rede at fuldføre hvert dit Ord.

<center><nonum><sc>Aladdin.</sc></nonum></center>
Aldrig meer end nu jeg trængte til din Hielp. Din Kraft er stor,
Dette trøster mig og giør mig sikker, driver Frygten bort.

<center><nonum><sc>Lampens Aand.</sc></nonum></center>
Meget vel, min ædle Herre! Siig din Trang og spar din Roes.

<center><nonum><sc>Aladdin.</sc></nonum></center>
Fyrgetyve gyldne Bækk'ner, drevet Guld, mærk vel mit Ord!
Maa du skaffe mig, og bringe giennem Luftens tynde Flod;
Fyldt maa hvert et Bækken være, stablet i en Straaletop,
Med Demantens klare Æther, med Rubinens røde Blod,
Med Smaragdens grønne Jordbund, med Saphirens Himmelloft;
Store, funklende og sieldne, som de stolt og lifligt groer,
Hist i Biergets dybe Have, sprungen af den skiulte Rod.
Men da ingen Ædelsteen er til i Verden, ganske sort,
Maa du skaffe sorte Slaver til at bære Skatten fort;
Og for ret at spragle denne smuktindsprængte Farveflok,
Saa lad fyrgetyve Hvide følge disse, Fod for Fod,
At de Parviis vandre langsomt: Sort med Hvid og Hvid med Sort.
Hyl et Tæppe om hvert gyldent Bækken af det gyldne Mor,
Hvor, med Silke, ind er vævet Markens nydeligste Blomst.
Bring mig dette hid imorgen, har du Kraft, som du har Mod.

<center><nonum><sc>Lampens Aand.</sc></nonum></center>
Alt skal staae, min ædle Herre! paa det Sted hvor nys jeg stod.
<center><nonum><small><i>Forsvinder.</i></small></nonum></center>

<center><nonum><sc>Aladdin</sc> <small><i>gnider igien.</i></small></nonum></center>
Ey saa hurtig, kiere Slave! Vi er ikke færdig end.

<center><nonum><sc>Lampens Aand.</sc></nonum></center>
Du behøver kun at gnide, saa er jeg der strax igien.

<center><nonum><sc>Aladdin.</sc></nonum></center>
Hør da nu opmærksom hvad jeg meer dig har at sige her.
Denne Gave, som du skaffer, er til Soliman en Skienk.
Naar han den har faaet, nægter han mig ey sin Dotter meer.
At jeg altsaa nu maa komme i et saadant Optog frem,
Som det sømmer sig en Fyrste, sig en Sultan, seer du selv.
Først et Bad du frem maa trylle, hvor paa alle Vægge leer
Broget Marmor og Agater, venligt sænkt i Midten ned.
Der maae sprudle tvende Kilder, høyre kold, og venstre heed,
At jeg selv kan Vandet blande, eftersom mig tykkes bedst.
Deilige Opvarterinder der maa stande sødt beredt,
For med Badejord og Duge mig at vederqvæge ret.
Skaf mig saa en prægtig Klædning, stærke Aand! naar det er skeet;
Og en Sabel fra Damaskus, og en vild arabisk Hest,
Som min steenbesatte Tøile dog kan tæmme flux og let.
Skaf min Moder hvad hun bruger: Klæder, Linnet, Flor, og sex
Unge, deilige Slavinder, til at følge hendes Fied.
Meget blier jeg dig forbunden, mægter du en slig Idræt.

<center><nonum><sc>Lampens Aand.</sc></nonum></center>
Af hvad du endnu har fordret er mig intet mere let.
<center><nonum><small><i>Forsvinder.</i></small></nonum></center>

<center><nonum><sc>Aladdin</sc> <small><i>gnider igien.</i></small></nonum></center>
Atter frem dig jeg maa kalde. Selv du giør dig Veien lang.

<center><nonum><sc>Lampens Aand.</sc></nonum></center>
Før din Finger af at gnide, end min Fod blier træt af Gang.

<center><nonum><sc>Aladdin.</sc></nonum></center>
Naar nu Alt gaaer efter Ønske, naar nu Alt er kant og klart,
Naar det lakker mod den elskte, længstforønskte Brudenat,
Byg mig da, af parisk Marmor, hist et blændende Pallads,
Lige for vor Sultans Harem, paa den rummelige Plads;
Byg det, som din Viisdom byder, men hvad Herlighed og Pragt
Kan formaae, lad det fremtræde; byg i dette Slot en Sal,
I en Fiirkant, viid og prægtig, med en Kuppel oven, hvalt;
Fiirogtyve høie Vinduer skue til hver Verdenskant.
Ikkun eet af disse Vindver ufuldendt dog blive lad.
Hvorfor dette jeg forlanger, skal du vel erfare snart.
Hold mig der et herligt Bryllup, giør den mørke Nat til Dag,
Med de virakblandte Fakler, i den rummelige Sal.
Lad et Chor Sandsigerinder føre op et luftigt Bal,
Mens de Andre os forlyste, sødt, med Citherspil og Sang.
Kan du det, min elskte Slave! Siig oprigtig om du kan?

<center><nonum><sc>Lampens Aand.</sc></nonum></center>
Ja saa let, min ædle Herre! som Vind kan kruse Vand.
<center><nonum><small><i>Forsvinder.</i></small></nonum></center>

---

I:oehlen2002030321
T:Indgangen til Sultanens Pallads
TYPE:motto
N:Teksten følger <I>Poetiske Skrifter</I> (1805), II, side 221-23.

<center><nonum><sc>Første Vagt.</sc></nonum></center>
Ha! Hvad er det? Seer du den store Sværm
Af Mennesker? Den nærmer sig til Slottet.
En prægtig Flok af Herrer, vistnok Prindser,
Gaaer mellem den. Skynd dig og mæld vor Sultan,
At nys en Flok af andre Rigers Fyrster
Herhid er' dragne for at gieste ham.
<center><nonum><small><i>Vagten gaaer.</i></small></nonum></center>

<wrap><center><sc>De Firsindstyve sorte og hvide Slaver</sc> <small><i>komme gaaende langsomt i Orden. De Sorte have Bækkenerne paa deres Hoveder. Bag efter kommer</i></small> <sc>Morgiane</sc> <small><i>prægtig klædt, fulgt af sine sex Slavinder.</i></small></center></wrap>

<center><wrap><sc>Soliman</sc> <small><i>fulgt af</i></small> <sc>Veziren</sc> <small><i>og sin</i></small> <sc>Livvagt</sc> <small><i>kommer dem imøde paa Slotstrappen. I det den første Slave træder op siger</i></small></wrap></center>

<center><nonum><sc>Soliman.</sc></nonum></center>
Velkommen, elskte Broder! Megen Glæde,
Ret megen Glæde skienker I Vort Hierte,
Med dette saa uventede Besøg.

<center><nonum><sc>Slaven</sc> <small><i>knæler.</i></small></nonum></center>
Jeg er en Slave, Herre! Ingen Prinds.
Den Firsindstyvende i denne Række.
Vi komme for at bringe Eder her
Den Gave, som Aladdin skylder Eder.

<center><nonum><sc>Soliman.</sc></nonum></center>
Hvordan? I Slaver? Klædt i Fyrstepragt!
Fra ham? Fra Skræd - fra Ynglingen Aladdin?

<center><nonum><sc>Slaven.</sc></nonum></center>
Ja, stolte Sultan!

<center><nonum><sc>Soliman.</sc></nonum></center>
                              <nonum>Og den gamle Frue,</nonum>
Omringet af de deilige Slavinder?

<center><nonum><sc>Slaven.</sc></nonum></center>
Hans Moder.

<center><nonum><sc>Soliman.</sc></nonum></center>
                         <nonum>Hvad? Den gamle Skrædderenke?</nonum>

<center><nonum><sc>Morgiane</sc></nonum></center>
<center><nonum><small><i>slaaer Sløret tilside.</i></small></nonum></center>
Ja, naadigste Herr Sultan! Kiender I
Mig ikke? O, det kom nok deraf at
Jeg havde Sløret over Øinene.

<center><nonum><sc>Soliman.</sc></nonum></center>
Vezir!

<center><nonum><sc>Veziren.</sc></nonum></center>
              <nonum>Min Sultan!</nonum>

<center><nonum><sc>Soliman.</sc></nonum></center>
                                                 <nonum>Jeg forstenes brat.</nonum>

<center><nonum><sc>Veziren.</sc></nonum></center>
Jeg er det alt.

<center><nonum><sc>Soliman.</sc></nonum></center>
                          <nonum>Kom Morgiane! Kom!</nonum>
Lad alt dit Følge træde i mit Slot.
Der skal du vække mig af denne Drøm.

<center><nonum><sc>Morgiane.</sc></nonum></center>
Det er slet ingen Drøm, Herr Soliman!
Det er en ordentlig Begivenhed,
Hvor Alt gaaer til foruden Hexerie.
Kom Slaver! Følger mig og Eders Herre.

<center><nonum><sc>Soliman.</sc></nonum></center>
Hvis det er ingen Drøm, og intet Blindværk,
Saa er Gulnare snart Aladdins Brud.

<center><nonum><sc>Slaverne.</sc></nonum></center>
Vor Sultan og hans Søn Aladdin leve!
<center><nonum><small><i>De gaae ind.</i></small></nonum></center>

---

I:oehlen2002030322
T:Et prægtigt Marmor-Bad
TYPE:motto
N:Teksten følger <I>Poetiske Skrifter</I> (1805), II, side 224-30.

<center><nonum><sc>Aladdin. Sandsigerinder</sc></nonum></center>
<center><nonum><small><i>opvarte ham usynlige.</i></small></nonum></center>

<wrap><center><sc>Paribanou,</sc> <small><i>deres Dronning.</i></small></center></wrap>
        Kom nu, min vakkre Yngling!
        Nu Alt er tilberedt.
        Alt, hvad dit Hierte ønsker,
        Er efter Ønske skeet.
        En sval og kiølig Grotte
        Nu herligt hvælver sig.
        De slebne Marmorsider
        Saa huldt omgive dig.
        Paa Bunden strøet er bleven
        Fiint Alabaster-Sand.
        I Badet bølger Rosen-
        Og klart Lavendelvand;
        Saa huldt det sig forened,
        Da sit Bassin det fandt.
        O see den klare Bølge!
        Saa klar, som Diamant.
        Her, paa din høyre Side,
        Du lede kan en Bæk,
        Den kiøltes giennem Lillier
        Og bag en Rosenhæk.
        Her, paa din venstre Side,
        En Anden strømmer ned,
        Den skummer ud fra Bierget,
        Og den er vild og heed.
        Nu! Elskte! kan du blande,
        Saa som dig lyster selv,
        Den kiølne Bæk, fra Dalen,
        Med heden Klippe-Elv;
        Og naar du da er tvættet,
        Og vederqvæget nok,
        Skal dine Lemmer rives
        Sødt af en Jomfrue-Flok.

<center><nonum><sc>Aladdin.</sc></nonum></center>
Ha, skiøne Stemme! Lad mig see den Mund,
Den Fløite, hvoraf dine Toner strømme.
Hvi skiuler du dig, milde Rosenbusk?
Hvi skiuler du dig grumt, mens Nattergalen
Sødt synger giennem dine Purpurblade?

<center><nonum><sc>Paribanou.</sc></nonum></center>
        Qvæg dig, min vakkre Yngling!
        Ved Rosens milde Duft,
        Men ey forlang at skue
        Og at omfavne Luft.
        Vi staae for dig, men jordisk
        Er kun dit hede Blik,
        Det giennemborer Væsnet
        Flux, som et Dolkestik
        Forlang da intet mere.
        Du føler jo vor Magt!
        Kun sielden frem vi komme
        I jordisk Qvindedragt.
        Kun saare, saare sielden,
        Og mindst, som nu, min Ven!
        I Badet hos en afklædt
        Letsindig Ungersvend.

<center><nonum><sc>Aladdin.</sc></nonum></center>
O Qval! i al min Vellyst og min Glæde.
<center><nonum><small><i>Han springer i Badet.</i></small></center>

<center><nonum><sc>Sandsigerinderne</sc> <small><i>synge.</i></small></nonum></center>
        Skyller, hulde Bølger, skyller
        Rundt omkring de runde Muskler,
        Smidig giør de stærke Sener,
        Styrk den friske Nervesaft!

<center><nonum><sc>Aladdin.</sc></nonum></center>
Hvordan? Det kom mig for som Bølgen sang?

<center><nonum><sc>Sandsigerinderne.</sc></nonum></center>
        Kiølt er Blodets varme Purpur,
        Svalt er nu dit unge Hierte,
        Frisk din sorte Haarlok glindser,
        Stig nu atter i din Kraft!

<center><nonum><sc>Aladdin.</sc></nonum></center>
Hvordan? Det kom mig for som Luften klang?

<center><nonum><sc>Sandsigerinderne.</sc></nonum></center>
        Stig nu atter i din Kraft!

<center><nonum><sc>Aladdin.</sc></nonum></center>
Jeg stiger alt! Jeg stiger,
Usynlige, tilbedte, søde Piger!
Omfavner mig da nu! - O hvilken salig
Fornemmelse! Jeg tørres af Zephyrer,
Af lune Vinde fra en Gyldenlak.

<center><nonum><sc>Paribanou.</sc></nonum></center>
        Bringer nu i Badet ind
        Skiønhed, i sit Rosenskin,
        Styrke med sin lodne Krop.
        Henter dem fra Fieldets Top.

<center><nonum><sc>Styrke og Skiønhed</sc></nonum></center>
<wrap><center><small><i>komme, ligeledes usynlige for Aladdin. Den Første med en tør Svamp, den Anden med en Hyazinth i Haand.</i></small></center></wrap>

<center><nonum><sc>Styrke.</sc></nonum></center>
Stærk du er, men mere Styrke faaer du snart, o Lykkens Søn!

<center><nonum><sc>Skiønhed.</sc></nonum></center>
Skiøn du er, men snart du bliver dog, Aladdin! mere skiøn.

<center><nonum><sc>Styrke.</sc></nonum></center>
Hvor min tørre Svamp dig river, svulme dine Muskler frem.

<center><nonum><sc>Skiønhed.</sc></nonum></center>
Denne Hyazint uddanner, runder og forbinder dem.

<center><nonum><sc>Styrke.</sc></nonum></center>
Her Naturen lidt har sparet, her maa Skuldren bredes meer.

<center><nonum><sc>Skiønhed.</sc></nonum></center>
Mere brunt dit brune Øie kunde vorde, som jeg seer.

<center><nonum><sc>Styrke.</sc></nonum></center>
Brystet er ey fladt, men hvælves maa det dog med mere Kraft.

<center><nonum><sc>Skiønhed.</sc></nonum></center>
Med lidt mindre Rødme Kinden rødme maa, end den har havt.

<center><nonum><sc>Styrke.</sc></nonum></center>
Ryggen maa jeg knudre mere, fuld af Sener flette den.

<center><nonum><sc>Skiønhed.</sc></nonum></center>
Dine Læber maa fortyndes endnu lidt, min unge Ven!

<center><nonum><sc>Styrke.</sc></nonum></center>
Dine Ankelklodder mere stærke her sig vide maae.

<center><nonum><sc>Skiønhed.</sc></nonum></center>
Styrke! tænk dog paa det Hele. Der er nok, for fast at staae.

<center><nonum><sc>Styrke.</sc></nonum></center>
Lodne Haar omkring dit Hierte vidne skal om Kraft og Mod.

<center><nonum><sc>Skiønhed.</sc></nonum></center>
Dine hvalte Øienbryne vidne skal at du er god.

<center><nonum><sc>Styrke.</sc></nonum></center>
Skiønhed! husk, at det er ingen kierlig Pige, men en Mand.

<center><nonum><sc>Skiønhed.</sc></nonum></center>
Du har Ret. Med rolig Stolthed skal det sænke sig, paa Stand.

<center><nonum><sc>Styrke.</sc></nonum></center>
Mere stærk om dine Lænder! Armen, som en knudret Green!

<center><nonum><sc>Skiønhed.</sc></nonum></center>
Mere rund om dine Hænder! mere smal om dine Been!

<center><nonum><sc>Styrke.</sc></nonum></center>
Her jeg puster i dit Hierte Kæmpeblod, en herlig Drik.

<center><nonum><sc>Skiønhed.</sc></nonum></center>
Her jeg smiler i dit Øie hellig Elskovs søde Blik.

<center><nonum><sc>Styrke.</sc></nonum></center>
Bliv en Skræk for dine Fiender, bliv en Løve, gram i Strid.

<center><nonum><sc>Skiønhed.</sc></nonum></center>
Bliv en Lyst for alle Piger, bliv en Elsker, varm og blid.

<center><nonum><sc>Begge.</sc></nonum></center>
Saadan har jeg nu begavet dig med alt, hvad jeg formaaer.
Nu Farvel, du raske Yngling! Nyd din friske Ungdoms Vaar.
<center><nonum><small><i>De forsvinde.</i></small></nonum></center>

---

I:oehlen2002030323
T:Sultanens Pallads
TYPE:motto
N:Teksten følger <I>Poetiske Skrifter</I> (1805), II, side 230-32.

<center><nonum><sc>Soliman. Aladdin.</sc></nonum></center>

<center><nonum><sc>Soliman.</sc></nonum></center>
Jeg takker Himlen og Propheten, som
Mig skienker slig en værdig Svigersøn.
Fast ubegribelig er Eders Rigdom,
Og Eders Skiønhed sielden; stærkt og kiekt
Og sindrigt funkler Eders Ungdoms Øie.
O! I fortiener rigeligt min Dotter,
Derom er jeg forvisset. Mangen Anden
Faldt maaskee paa at fritte Eder ud,
Om hvor I havde Eders Rigdoms Kilder?
Om hvor I vel var kommen fra? Og sligt.
Jeg giør det ey; da hidtil I har dulgt det,
Saa har I ogsaa vist en grundet Aarsag.
I skiuler den, og det er ligemeget;
Jeg seer jo <i>hvad</i> I har, <i>hvordan</i> I har det,
Det veed jeg ey; og veed jeg mere da
Hvordan jeg selv og alle Adams Børn
Vel har det? Det er nok at vide hvad,
Kun Daaren spørger altid om hvordan.

<center><nonum><sc>Aladdin.</sc></nonum></center>
Min Sultan! Eders hulde Viisdoms Ord
Neddryppe qvægende, som Morgenduggen,
Fra Cedrens Top, ned paa den ringe Urt,
Som fandt sit sikkre Tilflugt i dens Lye.

<center><nonum><sc>Soliman.</sc></nonum></center>
Saa vil jeg da imorgen holde Eder
Et prægtigt Bryllup, mine elskte Børn!

<center><nonum><sc>Aladdin.</sc></nonum></center>
Skiønt Bien ikke længes meer, min Sultan!
Om Morgnen efter Rosens Honningbæger
End jeg, ak! efter hendes Favnetag;
Skiønt Græsset, klamt og nedtrykt af en Storm,
I Natten ikke higer mere efter
Den varme Straale, for at reise sig,
End jeg, ak! efter hendes hulde Blik,
Saa ønskte jeg dog gierne, elskte Fader!
Saa længe blot at sætte op vort Bryllup,
Til hist paa Sletten, ret for Eders Slot,
Jeg op fik bygget mig et lidet Pallads,
Hvor jeg modtage kunde først min Brud.

<center><nonum><sc>Soliman.</sc></nonum></center>
Det vil jeg ikke nægte dig, min Søn!
Hvor lang Tid mener du at bruge dertil?

<center><nonum><sc>Aladdin.</sc></nonum></center>
Saa lige kan jeg ey beregne det,
Dog vil det sikkert ikke vare længe;
Thi min Bygmester er en klygtig Mand.

<center><nonum><sc>Soliman.</sc></nonum></center>
Saa blier det derved. - Følg mig nu i Raadet,
At jeg kan giøre dig bekiendt, min Søn!
Med Fyrstens Pligter, og de Byrder, som
Du sønlig nu skal dele med din Fader.

<center><nonum><sc>Aladdin.</sc></nonum></center>
Ak! maatte jeg kun have Styrke nok.
Dog, I skal styrke mig, og Eders Viisdom
Skal gribe mig i Faldet, naar jeg snubler.
<center><nonum><small><i>De gaae.</i></small></nonum></center>

---

I:oehlen2002030324
T:Nat. Den store Plads uden for Sultanens Slot
TYPE:motto
N:Teksten følger <I>Poetiske Skrifter</I> (1805), II, side 233-39.

<center><nonum><sc>Lampens Aander</sc></nonum></center>
<wrap><center><small><i>er beskieftiget med, i Hast, at opbygge det prægtige Pallads.</i></small></center></wrap>

<center><nonum><sc>Den Første.</sc></nonum></center>
Alt ligger dybt den faste Grundsteen, Grunden med.
Jeg murer hurtigt op, naar I kun skaffe Steen!

<center><nonum><sc>To Andre</sc></nonum></center>
<wrap><center><small><i>komme flyvende giennem Luften med store Steenmasser.</i></small></center></wrap>
Her har du Stene nok! Fiint Marmor, melkehvidt,
Med blegblaae Aarer, som i Huden paa en Møe.
Vi hug det hurtigt af dybt under Caucasus,
Og ilte hid, og dog er Tiden alt dig lang.
En Flok Hyrdinder sad ved Biergets Blomsterfod;
I det vi svævede den Skiønneste forbi,
Saa rev vi Floret bort, og blotted hendes Barm,
Og vilde sammenlignet Marmoret med den;
Men hurtig giød om Barmen sig et Purpurskiær,
Af qvindlig Bluelse; da raabte vi med Smil:
Vort Marmor er saa hvidt, Hyrdinde! som din Barm,
Men rødme sødt, som den, det mægter ingen Steen!

<center><nonum><sc>Den Første.</sc></nonum></center>
Hvo skaffer Kalk? Ha, Kalk behøver jeg! Saa kom.

<center><nonum><sc>To Andre</sc> <small><i>med Kalk.</i></small></nonum></center>
Her har du Kalk fra Bretland. Dybt vi søgte den.
Hvor den er hvid! men her dog lidt bestænkt med Blod.
I Nattens Mulm lod Kongen opbragt Hov'det slaae
Fra Kroppen af en Vantroe, som bespotted Gud.
Nysgierrig' svang vi os om skumle Rettersted,
Vi hørte Øxen klang, da stænkte Blodet hid.
Desbedre binder Kalken her paa dette Sted.

<center><nonum><sc>Den Første.</sc></nonum></center>
Hvor faaer jeg mig mod Norden her en Hiørnesteen?

<center><nonum><sc>To Andre.</sc></nonum></center>
Her har du dig en Steen, en Steen, som holde kan.
Vi tog den høit i Norden fra en Bønderflok,
Som slæbte den fra Fieldet til en Konges Grav,
Der nylig kastet var. See! Stenen er lidt vaad.
Det hærder den og giør den uforgiengelig;
Thi Folket græd derpaa, mens hen de slæbte den.

<center><nonum><sc>Den Første.</sc></nonum></center>
Hvo skaffer mig Zirater under Taget, her.

<center><nonum><sc>To Andre.</sc></nonum></center>
Vi hurtig os forvandled' Begge til en Hval,
Og bruste dernæst om rundt under Havets Skum,
Indtil i Syden, hist, vi stødte mod en Øe
Af flettede Coraller og af Musling-Skiæl,
Den knuste vi itu, og paa vort Hoved tog
Den røde Irgang, med sit hele Flitterhæng.
Det kan du flette nu og fæste om din Væg.

<center><nonum><sc>Den Første.</sc></nonum></center>
Hvor faaer jeg Perler nok og Ædelstene fra?

<center><nonum><sc>To Andre.</sc></nonum></center>
Fra Demantsdalen her vi bringe dig et Læs,
Du veedst den er af steile Bierge sluttet ind,
At ingen Dødelig kan flytte did sin Fod.
Paa Bierget, rundt omkring stod der en Kiøbmandsflok,
Som vented, haabefuld, paa Ørnens Atterkomst.
Du veedst, de binde Kiød fast rundt omkring dens Kloe,
Naar nu i Dalen da den styrter vældigt ned,
At mætte sig paa Slanger og paa andet Kryb,
Saa klæber Diamanten sig til Kiødet fast.
Hver Kiøbmand har sin Rede, hvor han lurer paa,
At ind hans Lykke, tung, skal komme flagrende.
Idag bedrog vi dem. Vi tog hver Ædelsteen,
Med Rede, Ørn og Alt; og lod de Stakler staae
Og gabe hen i Veiret, uden Haab og Fangst.

<center><nonum><sc>Den Første.</sc></nonum></center>
Hvo skaffer Billedstøtter af en sielden Værd?

<center><nonum><sc>To Andre.</sc></nonum></center>
Her har du dem. Vi fløi hen ad Italien,
Der sad to Elskte i den maaneklare Nat,
Og Bruden sang saa sødt til Mandens Citherspil,
Skiult sad de, ved en siunken gyselig Ruin,
(Man kalder den i Landet Herculaneum.)
Der dukked vi os ned, som Vildgiæs i en Søe,
Og bragte disse Støtter op fra Jorden hid.
De vil vist pryde deiligt i den store Sal.

<center><nonum><sc>Den Første.</sc></nonum></center>
Hvor faaer jeg Guld nok fra, til at indfatte med?

<center><nonum><sc>To Andre.</sc></nonum></center>
Giv Tid! Her har du nok. Meer bruges sikkert ey.
Vi svang os giennem Afrika til heden Ørk.
Det var en kiølig Midnat; i det gule Sand
Nedskinte Maanen guul, og gule Løver gik
I Ørken rundt omkring, og grove Guldet op
Med stærken Senekloe, af løse, skiøre Sand,
Og legte Bold dermed, i klaren Maaneskin.
Ti Øxne hented vi fra Barbariet, hist,
Og mens de aad dem op, saa tog vi Guldet bort.
Saa store Klumper har du sikkert aldrig seet!

<center><nonum><sc>Den Første.</sc></nonum></center>
Hvor faaer jeg Silke nok, til disse Vægge her?

<center><nonum><sc>To Andre.</sc></nonum></center>
Fra China svæve vi, just fra en Morbærskov.
Mens Bækken risled hen i Maanens Sølverskin,
Spandt Silkeormene saa flittigt deres Væv.
Jeg troer vist ikke, Ven! at du behøver meer.

<center><nonum><sc>Den Første.</sc></nonum></center>
Hvor faaer jeg Stolper fra, til denne høie Port?

<center><nonum><sc>To Andre.</sc></nonum></center>
Vi stege høit paa Taurus, for at see os om,
Da saae vi Elephanter dybt i Dalen gaae,
Som skyndte sig at træde ned en Bondes Mark.
Did ilte vi, at straffe dem for dette Spil,
I det vi, som et Lyn, brød deres Tænder ud.
See, hvilke Støtter! Har du endnu Mage seet?

<center><nonum><sc>Den Første.</sc></nonum></center>
Jeg krummer lige dem, ved Midnatsmaanens Ild.
Hvor faaer jeg Kobber fra at tække Huset med?

<center><nonum><sc>To Andre.</sc></nonum></center>
Ved Rhinen stod to store Leire fyldt med Mænd,
Med Harnisk, Hielm og Daggert, Spyd og Sværd og Skiold;
Hvert Skiold var drevet Kobber, langt og blodigt rødt.
De tyktes gode os at tække Huset med.
Thi tog vi sagte bort fra hver en Mand sit Skiold,
Skiønt under Hov'det, som en Pude, tæt det laae.
Imorgen naar de vaagne har de intet Skiold,
Desmeer de stole maae paa deres skarpe Sværd.

<center><nonum><sc>Den Første.</sc></nonum></center>
Hvor finder jeg et Spir med Diamant besat,
Der værdigt er at kneise, her, paa dette Taarn?

<center><nonum><sc>To Andre.</sc></nonum></center>
En flødeskiegget Konge hist paa Thronen sad,
Og sov, med Sceptret bagvendt i sin venstre Haand,
Og rørte det i Søvne, som til Tidsfordriv,
Imellem sine Slaver, at den sidste Rest
Af Kraft og Orden svandt, og Alt blev Ruskomsnusk.
Forbittret vred' vi Spiret af den matte Haand.
Her vil det passe bedre, høit mod Himlen rakt.

<center><nonum><sc>Den Første.</sc></nonum></center>
O skiønne Spir! Kom med det! Snart er Alt fuldbragt.<note>O] Og</note>
See hvor i Natten, i den slumrende Natur,
Sølvmaanen spiller paa den hvide Marmor-Muur,
Og titter med sin Straale giennem Vindvet her;
Mens Stiernen spiller høit i Spirets Demant-Skiær.
Men stille! Morgnen pibler frem bag Bølgen, kold,
Og skimter alt paa Tagets røde Kobberskiold.
Hvor vil ey Dagen undres, naar den skue faaer
Den pludselige Borg, som stolt paa Jorden staaer.
See Kupplen! hvor den høi og herlig hvælver sig!
Kom! Bring mig Farve blaa, som Himlen blidelig.
Og duk i Havet, skynd dig, du! ved Sidons Strand,
Og bring en Purpur-Musling fra det dybe Vand,
Saa skal jeg Roser male, som skal staae i Blod,
Naar Blade hvirvler sig om Have-Rosens Fod.
Her maler jeg Gulnare. Hvilken Svanebarm!
O den skal giøre Søn, og Sønnesønner varm.
Den matte Oldings Blik skal paa det malte Taft
Gienstraale med et Glimt af svunden Ungdoms Kraft.
See hvor hun smiler! Hurtig nu! Fuldender Alt!
Hist er det lidt for bredt, her er det lidt for smalt.
Saa! stille! Intet meer! Ha, skiønne Harmonie!
<center><nonum><small><i>Hanen galer.</i></small></nonum></center>

<center><nonum><sc>Alle Aanderne.</sc></nonum></center>
Rødkammet Vægter goel. Nu er vor Tid forbi.
<center><nonum><small><i>De forsvinde.</i></small></nonum></center>

---

I:oehlen2002030325
T:Sultanens Harem
TYPE:motto
N:Teksten følger <I>Poetiske Skrifter</I> (1805), II, side 239-43.

<center><nonum><sc>Gulnare</sc></nonum></center>
<center><nonum><small><i>allene paa sit Kammer.</i></small></nonum></center>

Den nærmer sig, den gyselige Stund!
Den nærmer sig; Ak! hvor mit Legem isner.
O Himmel! hav Medlidenhed, og see
Veldædig til den unge Hind, der staaer
Bag Busken, zittrende; snart Tigrens Rov.
See mine Kinder! langsomt falmet hen,
Som Maanen, naar den blegnende forlader
Sin trygge Horizont, og svimler gusten,
Som nylig purpurrød, i det den seer
Forladt sig i den tomme Himmelørk.
Ak, skiønne Yngling! Saa skal jeg da aldrig,
Ak! aldrig, aldrig skue dig igien?
O! det var alt en Drøm, en Ahnelse
Om Paradis. Du ranke Cedertræe!
Som Palmeblade slyngte sig dit Haar.
Dit Øie var en Antelopes Øie,
Din Kind en frisk udsprungen Tulipan.
Ak! Maanen skinner ey saa blid og klar
Paa Himlens Firmament, som du paa Elskovs.
Hvor er paa Fieldet den fribaarne Fyrr,
Der kneiser stolt og trodsende, som du?
Og dog var Hyrdens Ømhed i dit Blik,
Og Elskovs søde Lue i dit Hierte.
O! det var Alt en salig Drøm. Du varst
Den vennesælle Engel Gabriel.
Du kom og kyssed' mig. Det var et Indsegl,
Som sødt forbandt mig med den hvalte Himmel.
Snart kommer Israfil og vinker mig,
Den blege, sørgelige Dødens Engel.
Ha! hvilken sælsom Skiebne ligner min?
Nys sluppen ud fra Faren, ud fra Døden,
Ved et fra Himlen nedsendt Underværk,
Udrevet af den ækkle Brudgoms Arme,
Et Øieblik i Elskovs Favnetag - -
Og nu igien - bortsolgt, som en Slavinde,
For Guld og Ædelstene, til en Slave,
En ringe, halvopløben, dristig Knøs.
Jeg har ey seet ham end. Snart er det Tid.
O du, som kaldte dig min Elsker, Engel!
Var ey det hele Spil en Feberdrøm,
Da trin herind! Trin kraftig paa din Fod,
Som Elephanten stærk, som Tigren smidig,
Som Løven stolt, som Hyacinten mild,
Som Solen varm, som Maanen elskovsfuld.
O vederqvæg mig med din søde Stemme,
Der toner fra sin hulde Rosenhule,
Som Feernes, fra Sommernattens Grotter.
Omflet mig fast i dine stærke Arme,
Du friske Epheuranke! lad, bag den,
Mig hente Tryghed i dit Stierneblik,
Sødt ved dit Hiertes varme Purpurkilde!

<wrap><center><nonum><sc>Sultanen</sc> <small><i>træder ind med</i></small> <sc>Aladdin. Følge.</sc></nonum></center></wrap>

<center><nonum><sc>Gulnare</sc> <small><i>forfærdet.</i></small></nonum></center>
O Himmel! <small><i>Kaster sig paa Knæe.</i></small> Engel! du har hørt min Bøn?
Du redder andengang den arme Hind
Fra Leopardens Kloe? O Gabriel!
Livsalige, forklarte Cherubim!
For min Skyld, andengang, forlader du
Almagtens Throne? Engel! tag mig med
Til Himlen, uden dig er Jorden tom.

<center><nonum><sc>Aladdin</sc> <small><i>omfavner hende.</i></small></nonum></center>
Min elskede Gulnare! Søde Brud!

<center><nonum><sc>Soliman.</sc></nonum></center>
Min Dotter! Kom dog til dig selv, min Dotter!
Hvad vil den underlige Vanvid sige?
Du var jo forberedt.

<center><nonum><sc>Gulnare.</sc></nonum></center>
                                  <nonum>Jeg forberedt?</nonum>
Du havde jo bestemt mig for Aladdin!

<center><nonum><sc>Soliman.</sc></nonum></center>
Det er Aladdin her, som for dig staaer.

<center><nonum><sc>Gulnare.</sc></nonum></center>
Er <I>du?</I>

<center><nonum><sc>Aladdin.</sc></nonum></center>
                   <nonum>Ja, Elskte!</nonum>

<center><nonum><sc>Soliman.</sc></nonum></center>
                                                       <nonum>Fat dig da, min Dotter!</nonum>
Kamelen staaer alt sadlet, tilberedt,
At bære, paa et udstrakt Fløielsteppe,
Sin hulde Byrde til Aladdins Pallads.
Seer du ey hist den store Marmorbygning,
Hvor Fakler vifte i den mørke Nat,
Og slynger hen i Nattens Mulm den tunge,
Halvgiennemlyste Virakskye? Der staaer
Din blomsterkrandste Brudeseng.

<center><nonum><sc>Gulnare.</sc></nonum></center>
                                                       <nonum>Og her</nonum>
Min Brudgom?

<center><nonum><sc>Aladdin.</sc></nonum></center>
                     <nonum>Elskte! ja.</nonum>

<center><nonum><sc>Gulnare.</sc></nonum></center>
                                                       <nonum>Og du Aladdin?</nonum>

<center><nonum><sc>Aladdin.</sc></nonum></center>
Ja, Huldeste!

<center><nonum><sc>Gulnare.</sc></nonum></center>
                         <nonum>Og hisset staaer dit Slot?</nonum>

<center><nonum><sc>Aladdin.</sc></nonum></center>
Ney <i>dit</i>, livsaligste blandt Qvinderne!
Der staaer dit Tempel, Kierlighedens Throne.

<center><nonum><sc>Gulnare.</sc></nonum></center>
Jeg veed ey om jeg drømmer eller vaager.
Men vaager jeg, da er jeg høist lyksalig,
Og drømmer jeg igien - o, søde Drøm!
Da følg mig i min Slummer dybt i Graven.
<center><nonum><small><i>De gaae.</i></small></nonum></center>

<center><nonum><sc>Soliman</sc> <small><i>til sit Følge.</i></small></nonum></center>
Giv flux nu til Altanen hist et Vink,
At de kan røre Pauker og Trompeter!
<center><nonum><small><i>Gaaer.</i></small></nonum></center>

---

I:oehlen2002030326
T:Afrika
TYPE:motto
N:Teksten følger <I>Poetiske Skrifter</I> (1805), II, side 244-47.

<center><nonum><sc>Noureddin</sc></nonum></center>
<wrap><center><small><i>sidder ved sit Bord; han har længe punkteret, endelig lægger han Griffelen, træt.</i></small></center></wrap>

Ha, Skiebne! hvi est du mig saa imod?
Min Haand er mat af sit forgieves Værk;
Mit Øie stirrer starblindt, uden Nytte.
Hvorhen jeg vender Stregerne, er tomt
Og øde, som i afrikanske Sandørk. -
Ney! Aldrig var min Lykke mig saa nær,
Som da jeg troede mig at eye Lampen.
Forhadte Skiebne! Ha, fordømte Dreng!
Nu er dit jammerlige Legem Støv,
Og Elven skyller hvide dine Been. -
Ha! skulde aldrig nogensinde da
Den skiønne Lampe kunne vorde min?
Er intet, intet Forsøg mere muligt? - -
Og har jeg da forsøgt? - Vel veed jeg forud
At jeg kan aldrig bryde Hulen mere! -
Jeg vil ey være mig det selv bekiendt:
Hidtil jeg afskyet har at see derhen.
Jeg vidste jo alt forud hvad jeg saae:
Et blegt, et blaat, et halvforraadnet Liig!
Nu er det opløst, og de hvide Been
Er intet Gyseligt og Ækkelt ved.
Bort, usle Svaghed! - jeg vil see i Hulen.
<wrap><center><small><i>Han punkterer og taber Griffelen af Forfærdelse.</i></small></center></wrap>
O Himmel! Allah! Store Muhamed!
<wrap><center><small><i>Han sønderriver sine Klæder.</i></small></center></wrap>
I Velstand! Færdig til at ægte en
Prindsesse! Lampens Eier! Slavens Herre!
Befriet ved Ringen, som jeg Rasende
Selv satte paa hans Finger? - Helvede!
Forbandelse! Forbandelse og Hevn!
Ha! hvilken Dievel blindte mig, og dyssed
Min Tanke, min Erindring, reent i Søvn?
Den skiermede for Hulens Tryllerie,
Det vidste jeg, den anden Egenskab
Jeg kunde glemme, glemme den til nu!
Forbandelse! Forbandelse og Hevn!
Det er ey gaaet rigtig til; en Engel
Fra Helvede har givet ham sin Bistand.
Forvorpne! Plat uduelige Dreng!
Du høster Frugten af min sure Flid?
Du plyndrer nu det Træe, som jeg har plantet?

<center><nonum><sc>Hindbad</sc> <small><i>kommer.</i></small></nonum></center>
Min Broder! Hvad betyde disse Skrig?
Du sidder ellers rolig paa dit Kammer,
Om Natten grublende og taus, som Uglen
Om Dagen, dybt, hvor Skoven mørkest er.
Hvad fattes dig? Hvad siger denne Bleghed?

<center><nonum><sc>Noureddin.</sc></nonum></center>
Imorgen reiser jeg til Ispahan,
Thi viid, med eet Ord: Lampen er paa Jorden!
Og den besiddes af den usle Dreng,
Som længst jeg troede død.

<center><nonum><sc>Hindbad.</sc></nonum></center>
                                              <nonum>Hvad siger du?</nonum>

<center><nonum><sc>Noureddin.</sc></nonum></center>
Du est min Broder! Du har mig at takke
For hvad du veed. Du kunde mere vidst,
Ifald du havde Stadighed, som Klogskab.
Imorgen bort jeg reiser ufortøvet,
Som Jason efter dette gyldne Skind,
Men Skiebnen er mig avindsyg og grum;
Thi sværg mig ved Prophetens Grav, ved alt
Hvad helligt er, at du vil hevne mig,
At du vil bruge al din Kløgt, dit Mod
Til mine Fienders Undergang og Død,
Ifald jeg skulde bukke for min Skiebne!

<center><nonum><sc>Hindbad.</sc></nonum></center>
Jeg sværger dig som Broder og som Ven,
At hvis du falder, skal en tørstig Tunge
Ey mere længes efter Vand i Ørken,
End Hindbads Dolk efter Aladdins Blod.

<center><nonum><sc>Noureddin.</sc></nonum></center>
Her giver jeg dig denne Talisman.
Nu er den sort, men blier, som Blod, den rød,
Da har den varslet dig din Broders Død.
<center><nonum><small><i>Gaaer.</i></small></nonum></center>

<center><nonum><sc>Hindbad</sc> <small><i>efter et Ophold.</i></small></nonum></center>
Min Broders Død? - Ha! Lampen er paa Jorden.
Saa løgst du ikke, Noureddin? Saa var
Det hele Eventyr da Sandhed dog?
O Salighed at eye denne Lampe!
For ham er ingen Skat og intet Harem
Tilsluttet. Ney! Som en vellystig Bie,
Han svømmer i et Hav af lutter Straaler,
Og suger Honning af hver sielden Blomst.
O! hvad er Drab og List og Brodermord,
Naar man for dem kan kiøbe slig en Skat?
Det er den værd, fuld værd imellem Brødre!
Gaae, skynd dig Noureddin, bring Lampen hiem,
Og dræb dens Eyer! Her den samme Skiebne
Gienmøder dig. Og er først Lampen min,
Skal intet Hiernespind om Ret og Dyd
Indblande Angst og Anger i min Fryd.

---

I:oehlen2002030327
T:Aladdins Pallads
TYPE:motto
N:Teksten følger <I>Poetiske Skrifter</I> (1805), II, side 247-51.

<wrap><center><small><i>Den store Sal.</i></small> <sc>Aladdin</sc> <small><i>og hans</i></small> <sc>Brud, Soliman, Zulima, Veziren og Flere</sc> <small><i>sidde til Taffels.</i></small></wrap>

<center><nonum><sc>Soliman.</sc></nonum></center>
Jeg har endnu, saalænge jeg har levet,
Ey seet saa herligt og saa skiønt et Pallads,
Men siig mig, elskte Søn! da Alting dog
Er fuldført med saamegen Flid og Kunst,
Hvi er det ene Vindue da ey færdigt,
Her midt i Salen?

<center><nonum><sc>Aladdin.</sc></nonum></center>
                               <nonum>Store Soliman!</nonum>
Min Sultan og min Fader! Alting skylder
Jeg Eders Godhed; til et svagt Bevis
Paa min Ærbødighed og Kierlighed,
Saa lod jeg dette Vindue ufuldendt,
At I, min Fader! kunde lade lægge
Den sidste Haand derpaa, saa Bygningen
Var nødt til, ligesom, at takke Eder
For sin Fuldendelse.

<center><nonum><sc>Soliman.</sc></nonum></center>
                                  <nonum>En udtænkt Artighed.</nonum>
Aladdin! Du henrykker mig. Imorgen
Jeg strax vil sende mine Mestre hid.

<center><nonum><sc>Aladdin.</sc></nonum></center>
Tillader nu min Sultan, at et Chor
Af Sangerinder og af Dandserinder
Forlyster os her under dette Maaltid?

<center><nonum><sc>Soliman.</sc></nonum></center>
Min Søn! giør hvad du vil. Her er du Herre!

<wrap> <small><i>Aladdin giver et Vink. Strax aabnes en Bagdør hvorigiennem der kommer en Skare</i></small> <sc>Sandsigerinder,</sc> <small><i>Nogle opkildrede til Dans, Andre med Instrumenter. I det de Dandsende begynder synge de Andre.</i></small></wrap>

<center><nonum><sc>Chor.</sc></nonum></center>
Rosens Tid er kommen! Bag det grønne Blad
Svulmer den, og skiller Knoppen huldt sig ad.
Lad da Strengen risle, som en Sølverbæk,
Lad da Stemmen tone, som en Fugl bag Hæk.
Kierlighed opgløder al Naturens Barm;
Selv den gamle Olding smiler elskovsvarm.
Jorden blusser op mod Himlen i sin Kraft,
Lad da freidig sprudle Druens Purpursaft;
Lad den hulde Væde, funklende, som mild,
Slukke huldt og kiølne Elskovs Rosenild.
Ey Propheten vredes, mildt han smiler ned.
Vinker hid, med Myrther, Viin og Kierlighed!

<center><nonum><sc>Nogle.</sc></nonum></center>
Prise vil vi her med Sang, du hulde Vaar!
Nu den bedste Rose i din Urtegaard.

<center><nonum><sc>Andre.</sc></nonum></center>
Siunger I Gulnares Deilighed og Priis,
Siunge vi Aladdins Roes, paa samme Viis.

<center><nonum><sc>De Første.</sc></nonum></center>
Zephyr! har du viftet i min Roses Kluft,
Da du bringer Elskovs søde Balsamduft?
Har du venligt bølget i de sorte Haar,
Som, i store Ringe, sig om Skuldren slaaer?
Har du skuet dig i Barmens glatte Speil,
Svulmende, som Snekkens fulde Silkeseil?
Saae du hendes Hals, som Antelupen, hvid?
Saae du Aftenstiernen sødt ved Skumringstid?
Blandte du dig med den hulde Muskuslugt?
Dvælte du og stirred ned i Elskovs Bugt?
Legte du, o Zephyr! med den hvide Krop,
Med den smalle Fingers røde Fingertop,
Tynde Karmosin-Orm liig, paa hviden Sand?
Kiølte du det unge Hiertes søde Brand?
Svar mig, hulde Zephyr! Stands din Flugt og svar.
Sødt beskriv hver Skiønhed, du ombølget har!

<center><nonum><sc>De Andre.</sc></nonum></center>
Zephyr! Tie, og flye til Fredens dunkle Skov!
Her vi siunge Heltens høie Priis og Lov.
Skiønt endnu hans Glavind aldrig klang i Krig,
Hør dog, Verden! hvad vi her forkynde dig:
Stiernen selv skal zittre for hans Landses Klang,
Solen ønske skal at vende om sin Gang.
Hesten vild skal trampe hen paa Ørnens Rov,
Som en Carneol i Blod, dens røde Hov.
Hver en Piges Haarlok sødt skal ønske sig:
Var jeg dog en Lænke, til at fange dig!
Tvende Elementer, høist forskiellig hver,
Blinke skal fra Heltens krumme Vredessværd:
Vand, naar roligt kun det hviler i hans Arm,
Ild, naar vildt det funkler om i Kampens Larm.
Høit dets Tunge tale skal paa hvert et Tog,
Dødens trodsende, uoverlagte Sprog.
Hil dig, Ven! Din Hæder tolker ingen Kunst.
Du skal staae i Ørken, som en Himmeldunst,
Kraftig i den ædle Harm, og brunligrød<note>,,den'' rettes ofte til ,,din''; den tyske udgave har ,,Kräftig, in gerechtem Zorn, ...''.</note>
Klæbe til dit Sværd skal sig den visse Død.
<center><nonum><small><i>Aladdin og hans Brud reise sig.</i></small></nonum></center>

<center><nonum><sc>Chor.</sc></nonum></center>
See! nu vandre de, af Elskovsluen varm,
Hen til Brudekamret, kierligt Arm i Arm.
Hvilke Blomster ud maa springe, hvilken Flok!
Naar slig Rose slynges til slig Blomsterstok.
Skynder Eder, Piger! under Sang og Dands,
Tag fra Brudens Isse hendes Lilliekrands,
Een med Pommeranzer sætter atter ned,
At den tolker: Skiønhed, Styrke, Frugtbarhed.

---

H3:Fierde Akt

I:oehlen2002101805
T:Aladdins Pallads
TYPE:motto
N:Teksten følger <I>Poetiske Skrifter</I> (1805), II, side 252-54.

<center><wrap><sc>Soliman og Aladdin med Følge</sc> <small><I>bevæbnede til Jagt.</I></small> <sc>Gulnare.</sc></wrap></center>

<center><nonum><sc>Soliman.</sc></nonum></center>
Saa herlig Alderdom jeg haabed ey,
Skiønt vant til Lykke, født af Fyrsteblod,
Og høit bestemt for Thronen. Elskte Søn!
Hvad skal jeg først begynde at beundre?
Din Rigdom, Viisdom, Elskov, eller Kiekhed?
Hvor findes Mage til et Slot, som dette?
Du snildt lod staae et Vindue ufuldendt,
Paa det jeg kunde føle Værkets Værd,
Naar selv jeg rørte det med kraftløs Haand.
Du bygged dette Pallads i en Nat -
I fiorten Dage var ey Persiens Sultan
Fuldmægtig at faae giort et Vindve kun.
Og nu din høie Elskov til min Dotter,
Din Viisdom og din Kløgtighed i Raadet,
Dit gode Sindelav for mig, for Alle,
Hvorved du vinder hele Landets Hierte;
Og nu, hvad ligesom tilsidst med Høihed
Forherliger det Alt og kroner det: 
Din Tapperhed, der, som et kraftigt Lyn,
Forfærdeligt, som øyeblikligt slog
Rebellerne, og tæmte dem igien.
Min Dotter havde Ret, da hun dig kaldte
En Cherubim. Du est en Cherubim,
Som staaer for Persien, som hiin for Eden.
Kom nu, min Søn! Det hule Jagthorn lyder,
Og lokker os med sine underlige,
Utydelige Suk, til dunkle Skov.
Der har jeg rettet an en barnlig Krig.
Den, som gaaer kiek imod et oprørt Folk,
For ham er Tigerjagt et Børnespil.
Farvel, min Datter! Lev ret vel saalænge.

<center><nonum><sc>Gulnare.</sc></nonum></center>
Min elskte Fader! Elskte Husbond! ak,
Hvad vil I Tigren? Lad ham gaae i Skoven,
Og giv ham ey en ubetænksom Ret,
At sønderrive brat de bedste Hierter.

<center><nonum><sc>Aladdin.</sc></nonum></center>
Velsignet er din qvindelige Frygt.
Hvad der er smukt hos dig, som Qvinde, bør
Vi veie op med hvad for Mænd er smukt.
Og det er: Sødt at frydes ved din Frygt,
Og ey at agte den. Farvel, min Hustrue!

<center><nonum><sc>Gulnare.</sc></nonum></center>
Naar kommer du igien?

<center><nonum><sc>Aladdin.</sc></nonum></center>
                                       <nonum>Imorgen, Elskte!</nonum>
Hvis Tigren ikke sønderriver mig.

<center><nonum><sc>Gulnare.</sc></nonum></center>
Du spotter?

<center><nonum><sc>Aladdin.</sc><center><nonum>
                       <nonum>Ja, som Faaret spotted Rosen,</nonum>
Fordi den ikke ogsaa kunde bræge.
Farvel! Imorgen seer du mig igien.

<center><nonum><small><I>Han gaaer med Soliman og sit Følge.</I></small><center><nonum>

---

I:oehlen2002101901
T:Kahn
TYPE:motto
N:Teksten følger <I>Poetiske Skrifter</I> (1805), II, side 255-59.

<center><nonum><sc>Noureddin. En gammel Kiøbmand.</sc></nonum></center>

<center><nonum><sc>Kiøbmanden.</sc></nonum></center>
Det troer jeg nok! en saadan Reise trætter.
Men, dersom I vil troe mig paa mit Ord,
Saa vær forsikkret om, I har ey reist
For Intet. Persien er værd at see.
Det var den altid, nu dog meer end før,
Fra den Tid, som jeg sagde Jer, Aladdin
Forskiønner og forherliger vort Rige.
Der er nu først det underlige Pallads!

<center><nonum><sc>Noureddin.</sc></nonum></center>
Ja, dette Pallads, hvordan hænger det
Med det ret sammen? Giør mig klog paa det?

<center><nonum><sc>Kiøbmanden</sc></nonum></center>
<center><nonum><small><I>langsom og rolig.</I></small></nonum></center>
Hvordan det hænger sammen? Bie, min Pibe
Gik ud, den maa jeg tænde først igien;
Eet giøres maa, et Andet ey forsømmes. -
Hvordan det hænger sammen, kiere Landsmand? 
Ney, det er sandt! I er en Afrikaner.
Men ligemeget, Landsmænd dog for det,
Hvis ikke I er født i Maanen?

<center><nonum><sc>Noureddin.</sc></nonum></center>
                                               <nonum>Ney,</nonum>
Jeg er en Jordbeboer, Ven! som I.

<center><nonum><sc>Kiøbmanden.</sc></nonum></center>
En Muldvarp! Nu, din Skaal, min Broder!
Gid du maa længe rode om endnu
I Mulm og Mørke; nu og da imellem
Opstikke Næsen lidt mod Solens Lys,
Men strax forbluffet dukke ned igien,
Og rode flittig til du bliver træt.
Jeg er det alt, min gode Ven! Min Tid
Er snart forbi.

<center><nonum><sc>Noureddin.</sc></nonum></center>
                        <nonum>Saa spild den ikke da;</nonum>
Men siig, som sagt, hvordan det hænger sammen
Med Prinds Aladdins underfulde Pallads!

<center><nonum><sc>Kiøbmanden.</sc></nonum></center>
Ja, det er sandt! <small><I>Smøger.</I></small> Hvordan det hænger sammen?
Ih nu! det hænger meget herligt sammen.<!-- Topsøe: Ih nu, -->
Fortræffelige tykke Marmorstene.
I ryster ikke Muren fra hinanden,
Min gode Ven! Det staaer jeg inde for.

<center><nonum><sc>Noureddin</sc> <small><I>utaalmodig.</I></small></nonum></center>
Men -

<center><nonum><sc>Kiøbmanden.</sc></nonum></center>
              <nonum>Men hvordan det <I>ellers</I> hænger sammen!</nonum>
Ja! Det forstaaer jeg mig ey mere paa,
End hvordan nylig min Tobak gik ud,
Og hvordan jeg fik Ild i den igien.

<center><nonum><sc>Noureddin.</sc></nonum></center>
Men -

<center><nonum><sc>Kiøbmanden.</sc></nonum></center>
             <nonum>Hver har saa sit eget Lune, seer I!</nonum>
Een bygger langsomt op, og sammenskraber
Materialier fra alle Kanter.
Naar det er giort, saa gaaer det med en Muren;
Men dog forhaster man sig ikke derfor,
Man spiser Frokost, Middags-, Aftensmad,
Dog alt imellem, og gaaer smukt tilsengs,
Til rette Tid, hver Nat, naar man er søvnig.
Er Noget muret alt for galt, saa rives
Det ned igien; og saadan fares fort,
Til ey det taaler meer at røres ved.
Naar det er giort, saa kommer en Polerer
Og glatter Alt, og saa er det istand. -
En anden, løierlig naragtig Karl
Blier født til Verden, som en Spindelvæv!
Han haler Alting af sig selv, og hviler
Ey før den hele Bygning færdig staaer;
Og det er giort mens en fornuftig Mand
Faaer tændt og røget ud sin Morgenpibe.
Det maa man aldrig nu fortryde paa!
Hver følger saa sin egen Siels Natur.

<center><nonum><sc>Noureddin.</sc></nonum></center>
Saa denne Bygning blev saa hurtig færdig?

<center><nonum><sc>Kiøbmanden.</sc></nonum></center>
Det kommer an paa hvad I kalder hurtig.
Troer I, den stod der i et Øieblik,
Saa krøb Aladdin langsomt, som en Snegl;
Thi han behøved fast en Nat dertil.

<center><nonum><sc>Noureddin.</sc></nonum></center>
Kun Een?

<center><nonum><sc>Kiøbmanden.</sc></nonum></center>
                  <nonum>Kun Een? - Hvad tænker I, min Ven!</nonum>
Om Muhamed, vor hellige Prophet?
I sætter ham dog over dette Pallads?

<center><nonum><sc>Noureddin.</sc></nonum></center>
Naturligviis.

<center><nonum><sc>Kiøbmanden</sc> <small><I>tørt.</I></small></nonum></center>
                    <nonum>Da tør jeg sværge paa,</nonum>
Hans Fader brugte ey en Nat engang,
Til at faae ham istand. Det var dog mere!

<center><nonum><sc>Noureddin.</sc></nonum></center>
I skiemter! 

<center><nonum><sc>Kiøbmanden.</sc></nonum></center>
                     <nonum>Ney, min Ven! jeg skiemter ey. <small><I>Lægger Piben.</I></small></nonum>
Hvad vil I bryde Jer om Sammenhængen?
I seer det hænger sammen; det er nok.
Giør, hvad I, som en Adams Søn, kan giøre!
Gaae hen og see. Lad ey Jert Øie blindes!
Og kast det ey blot paa en enkelt Gienstand.
See paa det Hele, saa paa hver en Deel,
Og dernæst atter hurtig paa det Hele.
Jeg vædder, Ven! I faaer saa stor Respekt
Da for Bygmesteren, at tydeligt
I føler Eders Uformuenhed,
Til ind at sætte Jer i hans Ideegang.

<center><nonum><sc>Noureddin.</sc></nonum></center>
Kan man da faae det smukke Slot at see?

<center><nonum><sc>Kiøbmanden.</sc></nonum></center>
Ja, naar han kommer hiem. Det nægtes Ingen.
Idag og Morgen er han rundtomkring
Paa Jagt, med Soliman, sin Svigerfader.

<center><nonum><sc>Noureddin.</sc></nonum></center>
Jeg takker Eder for god Efterretning.
Nu maa jeg tage Afskeed. Jeg er træt.

<center><nonum><sc>Kiøbmanden.</sc></nonum></center>
Det er naturligt. Lev da vel, min Ven!
Fornøy Jer godt i Byen, mens I er her.

---

I:oehlen2002101902
T:Gade
TYPE:motto
N:Teksten følger <I>Poetiske Skrifter</I> (1805), II, side 259-63.

<center><nonum><sc>Noureddin.</sc> <small><I>Strax derpaa</I></small> <sc>En Kobbersmed.</sc></nonum></center>

<center><nonum><sc>Noureddin.</sc></nonum></center>
Nu veed jeg det! Ved Lampen har han Slottet.
Sligt herligt Slot er ikkun Lampens Værk.
Og Lampen er paa Slottet, ey paa Jagt
Med Eyeren. Det sagde mig min Kunst.
O du Letsindige! Jeg kiendte dig.
Henslængt i Salen, i en Krog, bag Pillen.
Jeg haaber at mit Anslag vel skal lykkes,
Hvis ikke er der altid flere Midler.
Her boer en Kobbersmed, her maae jeg ind.

<center><nonum><sc>Kobbersmeden.</sc></nonum></center>
Ih see god Dag, min allerbedste Ven!
Er det mig selv, som her Besøget gielder?

<center><nonum><sc>Noureddin.</sc></nonum></center>
Ja, Mester!

<center><nonum><sc>Kobbersmeden.</sc></nonum></center>
                     <nonum>Nu, det er mig grumme kiert.</nonum>
Dernæst maa jeg fremdeles spørge: Kommer
I her til <I>Vennen</I> eller <I>Kobbersmeden?</I>

<center><nonum><sc>Noureddin.</sc></nonum></center>
Til Kobbersmeden.

<center><nonum><sc>Kobbersmeden.</sc></nonum></center>
                                 <nonum>Bravo, kiere Mand!</nonum>
Det seer jeg tusind Gange heller end
I kom til Vennen. Ak! Besøg af den Slags,
Dem kiender vi: Saa skal de have Frokost,
Kahve, Tobak, Opvartning, og deslige.
Ney, bedste Mand! da maa jeg lide den
Som kommer smukt til Kobbersmeden; ham
Skal jeg ey føde, han skal føde mig.
Bliv ikke bange, jeg vil ikke flaae Jer!
Men siig mig bare hvor I fik at vide,
At her i Gaden var den gale Smed?
Thi jeg har endnu ikke hængt mit Skildt ud;
Det nye, atsige, thi det gamle hænger
Endnu, som det har hængt en halv Snees Aar;
Men Regn og Slud har slikket det saa reent,
Som Hunden slikker en Tallerken. Ha! ha!
I seer jeg er en Digter, en Poet!
Kan giøre Lignelser om Regn og Hunde.
Ha ha ha ha! Bliv I kun ikke bange!
Til Kobbersmed har jeg dog meest Genie.
Men hvem har sagt Jer, at jeg boede her?

<center><nonum><sc>Noureddin</sc> <small><I>tør.</I></small></nonum></center>
Slet Ingen. Folk kan ikke høre her
I denne Gade, altsaa ikke svare.
Jeg vædder, der er ey i hele Gaden
En eeneste complet, heel Ørehinde;
Det har I sørget for, min gode Mand!
Men da jeg kommer nys fra Barbariet,
Hvor kun der brøler Løver, Parder, Tigre,
Og altsaa har min Hørelse endnu,
Saa vidste jeg strax hvor I boede henne,
En fem, sex Gader herfra; jeg behøved
At gaae kun, som I indseer, efter Lyden.

<center><nonum><sc>Kobbersmeden</sc> <small><I>afsides.</I></small></nonum></center>
Den Karl er fiffig. <small><I>Høit.</I></small> Allerbedste Mand!
Det er ey mig, jeg tier, som en Muus;
Men det fordømte Kobber har den Vane,
At skraale, som det fik en Kniv i Halsen,
Og jeg maa banke det saa tit jeg vil,
Saa faaer jeg det dog aldrig til at tie.

<center><nonum><sc>Noureddin.</sc></nonum></center>
I skulde engang prøve med det Gode,
At bringe det til Artighed, og lade
Det staae ubanket. 

<center><nonum><sc>Kobbersmeden.</sc></nonum></center>
                                <nonum>Ney , den Læremaade</nonum>
Forstaae vi os ey paa i Asien.
Jeg vædder, hvis jeg følger Eders Raad,
Saa ærgrer min Koldsindighed det saadan,
At det bespyer sig med den grønne Galde,
Og er istand til at forgifte Folk,
Som rører ved det. - Men til Sagen nu da!
Hvad kan jeg tiene Eder med? Hvis I
Vil givtes, sætte Boe, saa kom til mig!
See her er Kaffekander, Themaskiner,
Bradpander, Kasseroller, Suppekiedler,
Og Æbleskivepander; vel fortinnet.
Skal I til Feldts? Jeg smedder Hielm og Harnisk,
Saa godt som Potter og som Bradepander.
Hvo Eet kan giøre, giør det Andet med.
Er I ey ganske vel, lidt Patient,
Og ønsker et Stikbækken? Kom til mig!
Jeg har hvad nogen Moders Siel forlanger.

<center><nonum><sc>Noureddin.</sc></nonum></center>
Jeg ønsker mig en halv Snees Kobber-Lamper.

<center><nonum><sc>Kobbersmeden.</sc></nonum></center>
Tys!! Lad os tale sagte, bedste Ven!
Jeg har en Naboe, som er Lysestøber,
Han hader Lamper meer end Pestilenz.
Kom I med mig, op i mit Magazin,
Der skal I Lamper faae, som lyser bedre
End Maanen og Planeterne paa Himlen.
Atsige naar der først er Olie i dem,
Og Væger, og naar Vægerne er tændte.

<center><nonum><sc>Noureddin.</sc></nonum></center>
Saa gaae vi denne Vey?

<center><nonum><sc>Kobbersmeden.</sc></nonum></center>
                                         <nonum>Ja, bedste Mand!</nonum>
Tag Jer iagt for Trinnet. Smudsk Jer ey
Paa Væggene; husk, I er hos en Smed!
Her op ad Trappen! Stød jert Hoved ey
Mod Bielken under Loftet. Nu kun frisk!
<center><nonum><small><I>De gaae.</I></small></nonum></center>

---

I:oehlen2002030328
T:Gulnares Kammer
TYPE:motto
N:Teksten følger <I>Poetiske Skrifter</I> (1805), II, side 264-72.

<wrap><center><small><i>Aften, under Solens Nedgang.</i></small> <sc>Gulnare</sc> <small><i>sidder ved det aabne Vindve med sin Cithar og synger:</i></small></center></wrap>

Cithar! lad min Bøn dig røre.
    Høre lad din hulde Stemme!
    Glemme skal jeg da min Kummer,
    Sødt i Slummer skal du dysse
    Al min Frygt, og Øret kysse
    Med din hulde Strengeklang.
    See den blide Aftenrødme!
    Sødme dufter Rosens Blade.
    Glade Bølge Maanen føder.
    Hvor den møder paa sin Bue!
    For, i Nattens fromme Lue,
    Taus at høre Elskovs Sang.

Tolk min Elskov, høi og herlig,
    Kierlig skal min Stemme følge.
    Dølge skal den ey min Flamme.
    Skiønt kun stamme kan min Læbe,
    Elskte Cithar, lad os stræbe,
    Begge paa forskiellig Viis.
    Medens Aften-Purpurstunden
    Lunden smilende forgylder,
    Fylder Sang de dunkle Kroner,
    Toner Nattergalens Vise.
    O saa priis! saa lad os prise,
    Hvad der kræver Alles Priis.

        Men hvilken underlig
        Ahnelse ængster mig?
        Storm! ha hvi brummer du?
        Sang! hvi forstummer du?

        Himmel! har Tigrens Kloe
        Myrdet min Lyst og Roe?
        Stødt ham i Skoven ned?
        Grumme Forvovenhed!

        Angest! hvi ulmer du?
        Hierte! hvi svulmer du?
        Glæde! hvi svinder du?
        Taare! hvi rinder du? -

<center><nonum><sc>Gulnares Amme</sc></nonum></center>
<center><nonum><small><I>kommer ind, leende af alle Kræfter.</I></small></nonum></center>
 Ha ha ha ha! Nu er jeg dog en gammel
Udlevet Kone - Ha ha ha ha ha!

<center><nonum><sc>Gulnare.</sc></nonum></center>
Er det at lee af?

<center><nonum><sc>Ammen.</sc></nonum></center>
                           <nonum>Ney, at græde over!</nonum>
Men deraf leer jeg heller ey, min Dotter!
Men, kiere Barn! ha ha! Jeg leer, ha ha!
Jer leer af hvad der er saa latterligt,
At jeg har aldrig i mit hele Liv
Leet med saamegen Grund. Ha ha ha ha!

<center><nonum><sc>Gulnare.</sc></nonum></center>
Hvad er det da?

<center><nonum><sc>Ammen.</sc></nonum></center>
                             <nonum>Tænk, Barn! Ak gode Gud,</nonum
Den burde sørge, som har meer Forstand.
Det arme Skrog! Det er dog rigtig tungt,
At miste sin Forstand. Ha ha ha ha!

<center><nonum><sc>Gulnare.</sc></nonum></center>
Ja, sikkert er det tungt, min gode Moder!
Tag Eders derfor smukt i Agt. Hvad er det?

<center><nonum><sc>Ammen.</sc></nonum></center>
Her gaaer en Mand, her nede, midt paa Pladsen,
Han har en Kurv paa Armen, fuld af Lamper,
Af splinternye, smukke Kobberlamper,
Dem sælger han. Ha ha ha ha ha ha!

<center><nonum><sc>Gulnare.</sc></nonum></center>
Der seer jeg endnu ingen Galskab i.

<center><nonum><sc>Ammen.</sc></nonum></center>
Nu, giv mig Tid. Vel sandt, mit Barn! at sælge
Er ikke dumt, det er fornuftig handlet,
Ifald man profiterer ved sit Salg,
Men veed du hvad han fordrer for en smuk,
Nye Kobber-Lampe?

<center><nonum><sc>Gulnare.</sc></nonum></center>
                                      <nonum>Ney,</nonum>

<center><nonum><sc>Ammen.</sc></nonum></center>
                                                   <nonum>En irret Gammel.</nonum>

<center><nonum><sc>Gulnare.</sc></nonum></center>
En irret, gammel Kobber-Lampe, for
En nye, som der er smuk og vel polert?

<center><nonum><sc>Ammen.</sc></nonum></center>
Ja, Barn! Maa man da ikke lee, mit Barn?

<center><nonum><sc>Gulnare.</sc></nonum></center>
Umuligt!

<center><nonum><sc>Ammen.</sc></nonum></center>
                <nonum>Hvad? Bie lidt. Der kommer han.</nonum>
Nu staaer han lige for dit Vindue; lyt
Nu efter, skal du høre. Hør nu efter.

<wrap><center><small><I>Man hører Noureddin ude paa Gaden raabe: ,,Hvo vil sælge gamle Kobber-Lamper for nye?''</I></small></center></wrap>

<center><nonum><sc>Ammen.</sc></nonum></center>
Der hører du! Han sælger egentlig
Ey nye, han kiøber ikkun Gamle for dem.
Du gode Himmel! Der er dog i hele
Naturen Ingen, der kan drive det saa
Vidt i Forrykthed, som et Menneske.
Hvor strunk han staaer! hvor listig han seer ud!
Som om han tænkte ret at snyde Folk.
Du arme Stakkel! Gud forbarme sig!
See hvor han skotter herop med sit Øie!
Min søde Datter! hør, jeg faaer et Indfald:
Forleden, da jeg vilde rydde op,
Saa fandt jeg, bag den smukke Billedstøtte,
Hist, i den store Sal, en gammel Lampe,
Indstoppet i et Hul. Jeg lod den ligge;
Jeg vidste ey om een af Slaverne,
Tilfældigviis, der havde lagt den hen;
Kort sagt, jeg glemte det. Men hvis du nu
Har intet derimod, mit kiere Barn!
Saa vil jeg give Lampen til en Slave,
At han kan løbe ned og kiøbslaae med den,
Her, lige for dit Vindue. Maaskee
Det giør dig oprømt, gode Barn! Det lader
Som ey du just var idet bedste Lune.

<center><nonum><sc>Gulnare</sc></nonum></center>
<center><nonum><small><I>seer ud af Vinduet.</I></small></nonum></center>
Det er dog underligt. See! hvor han sælger
De smukke nye Lamper, for de gamle,
Og seer herop, som om han vilde sige:
Har du ey ogsaa Lyst? Min gode Amme!
Hvis det kan more dig, saa giør det kun.
Mig vil det neppe muntre.

<center><nonum><sc>Ammen.</sc></nonum></center>
                                          <nonum>Siig ey det. <small><I>Gaaer.</I></small></nonum>

<center><nonum><sc>Gulnare</sc></nonum></center>
<center><nonum><small><I>staaer længe og betragter Troldmanden.</I></small></nonum></center>
Det Menneske har noget i sit Ansigt,
Som jeg skal kiende. Skummel seer han ud!
Den arme Stakkel! Det er intet Under,
Vanvittig er han. Det er godt at mærke.
Men - jeg er dog et Barn! Et ægte Barn!

<center><nonum><sc>Ammen</sc> <small><I>kommer igien.</I></small>
Nu har jeg givet Slaven Lampen. Pas nu
Kun paa, saa kommer han om lidt.

<center><nonum><sc>Gulnare.</sc></nonum></center>
                                                        <nonum>Min Moder!</nonum>
Hør! finder du ey, at den gale Mand
Har noget fælleds med et andet Ansigt,
Som er dig vel bekiendt?

<center><nonum><sc>Ammen.</sc></nonum></center>
                                         <nonum>Ney, kiere Barn!</nonum>
Du veed, jeg lever meget indgetogen,
Har endnu ey seet Stadens Daarekiste.
Der findes vistnok Folk, som er ham lige.

<center><nonum><sc>Gulnare.</sc></nonum></center>
Erindrer du det smukke Eventyr,
Som min Aladdin har fortalt, engang,
Om Drengen, som en lumsk og grusom Trold
Ind vilde slutte i en Marmorhule,
Da ey han vilde give ham sin Skat?

<center><nonum><sc>Ammen.</sc></nonum></center>
Vel giør jeg det. Det Eventyr er smukt;
Men hvad har det vel hermed at bestille?

<center><nonum><sc>Gulnare.</sc></nonum></center>
Du veed, jeg fra min Barndom har den Vane,
At forestille mig hver Ting, der nævnes,
Udtrykt ved noget, som jeg kiender. Tales
Om Folk, saa er det Folk, som jeg har seet,
Og Stedet har jeg ogsaa været paa.
Saaledes - skiønt jeg veed, at kun det er
Et Eventyr, og intet Virkeligt, -
Har jeg ved Drengen altid tænkt mig dog
Aladdin. - Du maa ikke lee mig ud!
Men Trolden giorde jeg mig selv; og er det
Ey underligt? det Billed, som jeg saae,
Er netop denne Mand aldeles liig.

<center><nonum><sc>Ammen.</sc></nonum></center>
Det er en Hændelse, mit kiere Barn!
Det kommer, seer du vel, dig kun saa for.
Men stille! Der er Slaven med sin Lampe.
Ha! nu vil Løierne først ret begynde.
See kun hvor Glæden spiller ham i Øiet,
Den gale Mand! Ak, vi maa takke Gud,
Som ikke er berøvet vor Forstand.
Han byder selv ham vælge. Seer du vel,
Nu er alt Kiøbet sluttet. See! nu gaaer
Den Gale bort, forfulgt af Drengene.
Han seer sig ikke om engang. Han gaaer
Alt hvad han kan, som om det ey var ham.
Nu dreied han om Hjørnet. Borte er han!
<center><nonum><small><I>Seer paa Prindsessen.</I></small></nonum></center>
Du gode Gud, mit Barn! Hvad fattes dig?
Du bliver bleeg og skielver.

<center><nonum><sc>Gulnare.</sc></nonum></center>
                                           <nonum>Kiere Moder!</nonum>
Jeg veed det ey. En uforstaaet Rædsel,
En underlig -

<center><nonum><sc>Ammen.</sc></nonum></center>
                       <nonum>Bie lidt, mit Barn! Bie lidt!</nonum>
Jeg strax vil hente os et Campher-Pulver.
<center><nonum><small><I>Ved sig selv i det hun gaaer.</I></small></nonum></center>
Du gode Barn! Jeg mærker nok paa Alting
Hvad Klokken alt er slaaet, min Gulnare!
Nu! Det er unge Folk. Det bør saa være.
Hun er en deilig Kone, Han en Karl
Der ikke staaer, som Saladin, og fryser<note>Saladin] Saladdin</note>
Paa Taget hele Natten. Tvertimod!
Den hele Sag, den har sin Rigtighed.
Du lille Dievleunge! Ha, hvem skulde
Vel have tænkt deslige Ting om dig,
Den Tid du laae med Dukken ved mit Bryst?
Nu. Det er eengang saa Naturens Orden.
Hver Alder leger med sin egen Dukke.
<center><nonum><small><I>Gaaer.</I></small></nonum></center>

<center><nonum><sc>Gulnare</sc></nonum></center>
<center><wrap><small><I>sætter sig ved det aabne Vindue, med Haand under Kind, og stirrer hen i Egnen.</I></small></wrap></center>
Den skiønne Sol er dalet dybt bag Skoven,
Og hisset luer Maanen blodig nu.
Den røde Aftenstund er bleg forsvundet,
Alt hæve Nattens kolde Vinde sig.
Fra Horizonten trækker Skyen frem,
Og mørkner Himlen til en Fængselhvælving,
Et Gravcapel, hvor hist og her en Lampe
Mat lyser med sit blege Zitterskin.
Den skiønne, store Dagens Lampe svandt,
Og Rosen lukker sig, og Skoven skuler,
Og Slangen kommer frem af sine Huler. 

---

I:oehlen2002030329
T:Vild Mark. Nat, Storm og Regn
TYPE:motto
N:Teksten følger <I>Poetiske Skrifter</I> (1805), II, side 272-75.

<center><nonum><sc>Noureddin</sc></nonum></center>
<wrap><center><small><i>midt paa Marken med Lampen i Haand.</i></small></center></wrap>
Nu har jeg den! Nu har jeg den! Jeg har den!
Her har jeg den, her, i min høyre Haand!
Dig vil jeg vise den, du blege Stierne!
Du sidder alt for høit og alt for fast,
Til at du skulde komme ned, og vriste
Den dyrebare Skat ud af min Haand.
Saa see da, Stierne! fra din brustne Skye,
Du Eneste paa hele Himmelrummet,
See, her er Lampen! dette grønne Kobber,
Hvorom min Finger knuger sig med Krampe,
At ey, letsindig, jeg skal tabe den,
Som hiin Enfoldige. Nu er det Nat!
Nu er det Midnat, mørkt, som i en Grav.
Naturen er mig gunstig, hyller mig
Ind i sit sorte Klæde, for at Intet
Skal røbe mig. Velan da! Nu kun frisk! -
Jeg skielver! Jeg begriber ey min Magt.
Ha! mon det ogsaa er den rette Lampe?
En Isnen giennemløber min Been.<!-- mine? -->
<center><nonum><small><i>Seer sig omkring.</i></small></nonum></center>
Jeg er dog ene? Nu velan, en Prøve.
<center><nonum><small><i>Han gnider stærkt paa Lampen.</i></small></nonum></center>

<center><nonum><sc>Lampens Aand</sc></nonum></center>
<center><nonum><small><i>lader sig strax tilsyne.</i></small></nonum></center>
Nu! hvi gnider du saa voldsomt? See, jeg lystrer jo dit Vink.
Naar du bruger mig og kalder, kommer jeg, som Lynets Blink.
Ikke er det mig allene, men hver anden Lampens Aand,
Bukker sine Knæe og lyder den, som Lampen har i Haand.

<center><nonum><sc>Noureddin</sc></nonum></center>
<wrap><center><small><i>taber Lampen af Forskrækkelse. Aanden forsvinder; han griber den hurtig igien.</i></small></center></wrap>
Tøv lidt! Jeg har den atter i min Haand.

<center><nonum><sc>Lampens Aand.</sc></nonum></center>
Jeg tøver.

<center><nonum><sc>Noureddin.</sc></nonum></center>
Est du den vidtberømte Lampens Aand?

<center><nonum><sc>Lampens Aand.</sc></nonum></center>
Ey berømt. En Hemmelighed!

<center><nonum><sc>Noureddin.</sc></nonum></center>
Jeg taler over mig. Saa siig mig da,
Kan du udrette alt, hvad jeg befaler?

<center><nonum><sc>Lampens Aand.</sc></nonum></center>
Det har jeg sagt.

<center><nonum><sc>Noureddin.</sc></nonum></center>
Du taler ikkun lidt!

<center><nonum><sc>Lampens Aand.</sc></nonum></center>
                                     <nonum>Men handler mere.</nonum>

<center><nonum><sc>Noureddin.</sc></nonum></center>
Som naar jeg for Exempel var saa dristig
At bede dig - bliv ikke vred, - jeg spørger, -
Et Spørgsmaal er jo en uskyldig Ting, -
Som naar jeg for Exempel var saa dristig,
At bede dig forflytte mig, med samt
Aladdins Pallads, med hans Brud og Alt,
Til Afrika?

<center><nonum><sc>Lampens Aand.</sc></nonum></center>
                      <nonum>Saa lød jeg flux din Villie.</nonum>

<center><nonum><sc>Noureddin</sc> <small><i>glad.</i></small></nonum></center>
Saa let?

<center><nonum><sc>Lampens Aand</sc> <small><i>mørk.</i></small></nonum></center>
                   <nonum>Som Tigren knække kan en Lillie.</nonum>

<center><nonum><sc>Noureddin.</sc></nonum></center>
Saa giør det da, i Kraft af Lampens Magt!

<center><nonum><sc>Lampens Aand.</sc></nonum></center>
Det er saa hurtig giort, som det er sagt.

<center><nonum><small><i>Han forsvinder med Noureddin.</i></small></nonum></center>

---

I:oehlen2002101903
T:Sultanens Pallads
TYPE:motto
N:Teksten følger <I>Poetiske Skrifter</I> (1805), II, side 275-82.

<center><nonum><small><i>Morgen.</i></small> <sc>Soliman</sc> <small><i>staaer op fra sit Leie.</i></small></nonum></center>

Det er en deilig Morgenstund. Aladdin!
Du havde Ret, hvi troede jeg dig ey?
Du blev endnu en Dag paa Jagt, og mig
Drev Skyerne og Regnen hiem igien.
Mon vel min Dotter alt er staaet op?
Du kiere Vane! At jeg hver en Morgen,
Saasnart jeg staaer af Sengen, hen skal ile,
Og stirre paa det skiønne Pallads, faae 
En Hilsen, hist, af mine Børn, fra Vindvet -
Det styrker mig til hele Dagens Arbeid.
<center><nonum><small><i>Han gaaer hen til Vinduet og seer ud.</i></small></nonum></center>
Hvordan? O Himmel! Sover jeg endnu?
Gaaer jeg i Drømme? Har jeg mistet Synet?
Men, hellige Prophet! Jeg seer forresten
Jo Alting tydeligt. - Der staaer min Seng!
Og her er Vindvet, Gaden her, og hisset
Er Husene. Men Himmel! Hvor er da
Aladdins skiønne Pallads, og min Dotter?

<center><wrap><small><i>Han kalder.</i></small> <sc>Den vagthavende Officer</sc> <small><i>træder ind.</i></small></wrap></center>

<center><nonum><sc>Soliman.</sc></nonum></center>
Hør Casem, kan du sige mig, min Søn!
Hvor staaer min Seng?

<center><nonum><sc>Casem.</sc></nonum></center>
                                      <nonum>Stormægtigste Monark!</nonum>
Din Seng?

<center><nonum><sc>Soliman.</sc></nonum></center>
                   <nonum>Ja, ja! Min Seng. Har du ey hørt det?</nonum><!-- Topsøe: ey du -->

<center><nonum><sc>Casem.</sc></nonum></center>
Der staaer den.

<center><nonum><sc>Soliman.</sc></nonum></center>
                          <nonum>Godt! Og viis mig nu mit Vindve.</nonum>

<center><nonum><sc>Casem.</sc></nonum></center>
Der, store Soliman!

<center><nonum><sc>Soliman.</sc></nonum></center>
                                  <nonum>Og Vindvesposten?</nonum>

<center><nonum><sc>Casem.</sc></nonum></center>
Og Vindvesposten?

<center><nonum><sc>Soliman.</sc></nonum></center>
                                   <nonum>Ja, og Vindvesposten?</nonum>

<center><nonum><sc>Casem</sc> <small><I>afsides.</I></small></nonum></center>
Ak! Persiens Monark har tabt Forstanden.
Der, store Sultan!

<center><nonum><sc>Soliman.</sc></nonum></center>
                                <nonum>Godt. Men da du seer</nonum>
Saa grant, og undres over mine Spørgsmaal,
Saa viis mig det, som dog er meget større,
End alt hvad hidtil du endnu har seet:
Hvor staaer Aladdins Pallads?<note>Aladdins] Alladdins</note>

<center><nonum><sc>Casem</sc></nonum></center>
<center><nonum><small><I>peger hen til Vinduet uden at vende sig.</I></small></nonum></center>
                                                     <nonum>Der, min Sultan!</nonum>

<center><nonum><sc>Soliman.</sc></nonum></center>
Hvor? <small><I>Støder til ham.</I></small> Vend dit kloge Hoved om.

<center><nonum><sc>Casem.</sc></nonum></center>
                                                    <nonum>Der. - Ha! &mdash;</nonum>
Stormægtigste -

<center><nonum><sc>Soliman.</sc></nonum></center>
                            <nonum>Hvor er Aladdins Pallads,</nonum>
Selvtillidsfulde Østers?

<center><nonum><sc>Casem.</sc></nonum></center>
                                     <nonum>Himlen veed det!</nonum>
I Aftes stod det der. -

<center><nonum><sc>Soliman.</sc></nonum></center>
                                     <nonum>Gaae! Hent Veziren</nonum>
Paa Øieblikket. Lad ham komme flux!

<center><nonum><sc>Casem.</sc></nonum></center>
Just, som I kaldte, kom han op ad Trappen,
Det er alt Divanstid. Der kommer han.

<center><nonum><sc>Veziren</sc> <small><I>træder ind. Casem gaaer.</I></small></nonum></center>

<center><nonum><sc>Soliman.</sc></nonum></center>
Vezir!

<center><nonum><sc>Veziren.</sc></nonum></center>
                <nonum>Min store Sultan! Er I syg?</nonum>
Hvad er der mødt det stolte Persien?
I blusser! Eders Øine rulle vildt!

<center><nonum><sc>Soliman.</sc></nonum></center>
Saa veed ey heller I hvad der er skeet?
Gik I Aladdins Pallads ey forbi?

<center><nonum><sc>Veziren.</sc></nonum></center>
Jo, store Sultan! som jeg altid giør,
Naar Pligten kalder mig for Eders Throne,

<center><nonum><sc>Soliman.</sc></nonum></center>
Og I blev intet vaer?

<center><nonum><sc>Veziren.</sc></nonum></center>
                                  <nonum>Slet intet, Herre!</nonum>

<center><nonum><sc>Soliman.</sc></nonum></center>
Ved Mekka og Medina, I har Ret!
Thi der var ingenting at blive vaer.
Men - hvad jeg meente - mærkte I da ingen,
Slet ingen, usædvanlig, stor Forandring?

<center><nonum><sc>Veziren.</sc></nonum></center>
Oprigtig talt, min ædle Herre! hvergang
Jeg gaaer til Eders Divan, har jeg altid
Saa mange Ting at tænke paa, at ey
Jeg skotter hen til Siden; for at intet,
Paa nogen Maade, skal adsprede mig.
Desuden veed I jo - jeg har ey dulgt det -

<center><nonum><sc>Soliman.</sc></nonum></center>
At dette Pallads var en Torn i Øiet?
Velan da, den er taget ud, den Torn!
Og til Beviis derpaa, seer I langt længer
Med det helbredte Øie nu end hidtil.
Før saae I ligefor mit Slot et Pallads,
Nu kan I stirre hen i Horizonten.

<center><nonum><sc>Veziren</sc> <small><I>seer ud.</I></small></nonum></center>
Ha!

<center><nonum><sc>Soliman.</sc></nonum></center>
         <nonum>Nu Vezir? Har I vel Mage seet?</nonum>

<center><nonum><sc>Veziren</sc></nonum></center>
<center><nonum><small><I>fatter sig af sin Forundring.</I></small></nonum></center>
Om jeg har Mage seet, min elskte Herre?
O ja, det har vel jeg, saavel som I.

<center><nonum><sc>Soliman.</sc></nonum></center>
Saavel som jeg?

<center><nonum><sc>Veziren.</sc></nonum></center>
                            <nonum>I saae jo, at det <I>stod der.</I></nonum>
Var det da meer begribeligt, end hvordan
Det nu er svundet, hurtig, som det kom?
Nu kan jeg tale. Mig er denne Sag
Ey sælsom; godt den stemmer med det Hele.
Aladdin er en Troldmand, det er klart;
En nedrig Trold, som grumt misundte mig
Min Lykke. Derfor ængsted han min Søn,
Betog ham snild sin Hustrues Kierlighed,
Forblinded Eder med sit Tryllerie,
Fik hende i sin Vold - og nu, da han
Er kied af denne Leeg, er Alt forsvundet.

<center><nonum><sc>Soliman.</sc></nonum></center>
O Allah! Allah! O min Dotter! O!

<center><nonum><sc>Veziren.</sc></nonum></center>
Ulykkelige Fader -

<center><nonum><sc>Soliman.</sc></nonum></center>
                                <nonum>O, min Dotter!</nonum>

<center><nonum><sc>Veziren.</sc></nonum></center>
Er ogsaa hun?

<center><nonum><sc>Soliman.</sc></nonum></center>
                        <nonum>Hun! Alt! Min Dotter, o</nonum>
Min Øyesteen! Min Stolthed og min Glæde.
<center><nonum><small><I>Han græder.</I></small></nonum></center>

<center><nonum><sc>Veziren.</sc></nonum></center>
O! hvilket rørende, ynkværdigt Syn.
Den stolte Majestæt af Persien
Afriver sine Haar med vredne Hænder,
Maa fælde bittre Taarer, som et Barn,
og kaster sig i Støvet, som en Slave. -
Har I da intet Nys om, hvor Aladdin
Er flygtet hen?

<center><nonum><sc>Soliman.</sc></nonum></center>
                          <nonum>Den nedrige Bedrager!</nonum>
Han vilde blive denne Dag paa Jagt,
For ey at følge mig. Alt er forgieves.

<center><nonum><sc>Veziren.</sc></nonum></center>
Hvem veed? Man kan, man bør forsøge Alt.
Jeg vil befale strax en vældig Flok
Af Eders Vagt, at giennemstreife Skoven,
Og hvis de finder ham, at bringe ham
For Eders Throne.

<center><nonum><sc>Soliman</sc> <small><I>forbittret.</I></small></nonum></center>
                               <nonum>Ikke for min Throne!</nonum>
Ifald han findes, (som han ikke giør)
Men hvis han findes, og han skaffer ey
Min elskte Dotter atter strax tilbage,
Da bind ham fast, og bring Forræderen
Til Retterstedet, at hans frække Blod,
I det det flyder under Bødlens Sværd,
Kan gyde Kiøling i min Smertes Vunde.
<center><nonum><small><I>Veziren gaaer.</I></small></nonum></center>

---

I:oehlen2002101904
T:En skyggefuld, venlig Plads, dybt inde i Skoven
TYPE:motto
N:Teksten følger <I>Poetiske Skrifter</I> (1805), II, side 282-91.

<center><wrap><sc>Aladdin</sc> <small><I>ligger sovende i Græsset under et stort Træe; tæt forbi ham løber en Bæk.</I></small></wrap></center>

<center><nonum><sc>Lympha</sc></nonum></center>
<center><wrap><small><I>en lille Pige, blaat klædt, kommer seilende ned ad Bækken paa et Skræppeblad, med en Sivblomst i Haanden, syngende:</I></small></wrap></center>

        Det raaer jeg dig, Bølge!
        At sagte du rinder,
        Med Kiøling i Følge,
        Imellem Kierminder;
        At medens du kysser
        Den grønlige Strand,
        I Søvne du dysser
        Den deilige Mand.
        Nu veed du min Villie.
        Skyd sagte din Bugt,
        Bag Rose, bag Lillie,
        Saa venlig og smukt.
        I venlige Vaar du
        Skal venligen trille,
        Hvis ikke saa faaer du
        Med mig at bestille!
<center><wrap><small><I>Hun slaaer bister ned i Bølgen med sin Blomst.</I></small></wrap></center>

<center><nonum><sc>Zephyr</sc></nonum></center>
<center><wrap><small><I>kommer ridende giennem Luften over Blomsterne paa et Rosenblad, i en Sølvmors Florkiole.</I></small></wrap></center>
        Hyp! Hyp! I Gallop,
        Med luftige Hop.
        Bring, som du kan bedst,
        Husvalende Duft
        I luttrede Luft,
        Min bølgende Hest!
        Rødfaxe! min Ganger,
        Du har jo en Vinge!
        Hør Bøgenes Sanger!
        Lad muntert dig svinge
        I Cirkler og Snirkler,
        I Fald og i Stigen.
        Ak! seer du ey Pigen,
        Der seiler saa tryg,
        Hist henne ved Hækken,
        Saa freidig paa Bækken,
        Paa Blaafaxes Ryg?
        Saa skynd dig, men tys!
        Rid let! lad os prøve
        Om ey vi kan røve,
        Umærket, et Kys.
<center><wrap><small><I>Han sniger sig bag paa Lympha og kysser hende.</I></small></wrap></center>

<center><nonum><sc>Lympha.</sc></nonum></center>
        Ak Zephyr! din Skielm,
        Med Skiold og med Hielm,
        Paa kneisende Ganger,
        Med ilende Gang,
        Ved jublende Sang
        Af Skovenes Sanger,
        Du vovede, stærk,
        Det rædsomme Værk
        Dig bag paa at snige,
        Hvor Bølgerne trille,
        Og kysse en lille
        Paapassende Pige?

<center><nonum><sc>Zephyr.</sc></nonum></center>
        Ak, Lympha! min søde,
        Min elskede Møe!
        Saa skal jeg dig møde
        Her midt paa en Søe?

<center><nonum><sc>Lympha.</sc></nonum></center>
        Du tossede Dreng!
        Naar saae du mig andet,
        End netop paa Vandet,
        Min Vugge, min Seng?

<center><nonum><sc>Zephyr.</sc></nonum></center>
        Saa stands dine Vover!
        Siig: Prrr! til din Kerre!
<center><wrap><small><I>Bliver Aladdin vaer, og siger sagte:</I></small></wrap></center>
        Men hvem er den Herre,
        Hist henne, som sover?

<center><nonum><sc>Lympha.</sc></nonum></center>
        Den skiønneste Mand
        I Persiens Land.
        Jeg sidder just her,
        For Bølgen at byde,
        At ey den skal bryde
        Hans Rolighed, kier;
        Men sagte sig tumle,
        Og vuggende gynge,
        Og glidende mumle,
        Og rislende rulle,
        Og kierligen synge
        Et sødt Visselulle.

<center><nonum><sc>Zephyr.</sc></nonum></center>
        Ak, Lympha! saa vil
        Jeg ey dig forhindre.
        Hvor sødt er dit Spil!
        Hvor Øinene tindre!
        Min Hest vil jeg spore,
        Og ride derhen;
        Omflagre din store,
        Din sovende Ven.
        Sig Æthren skal blande
        Med Rødfaxes Duft,
        Og kiøle hans Pande
        Med kiølige Luft.
<wrap><small><I>Han rider hen og svinger sig et Par Gange over Aladdin, men passer i Ivrigheden ikke paa, saa at han støder mod hans Næse og styrter af Hesten. Aladdin giør Bevægelse til at vaagne.</I></small></wrap>

<center><nonum><sc>Lympha.</sc></nonum></center>
        Ak hvor du er tosset!
        Hvor er nu hans Roe?
        Ak hvor du er klodset!
        Nu vaagner han jo.

<center><nonum><sc>Zephyr</sc> <small><I>grædefærdig.</I></small></nonum></center>
        Ak, Lympha! tie stille;
        Jeg stødte mit Been.
<center><nonum><small><i>Gnider sig.</I></small></nonum></center>

<center><nonum><sc>Lympha</sc> <small><I>slaaer i Bølgerne.</I></small></nonum></center>
        Nu kan I kun trille,
        O Bølger! hver Een.
<center><nonum><small><i>Hun seiler ned ad Aaen.</I></small></nonum></center>

<center><nonum><sc>Zephyr</sc></nonum></center>
<center><nonum><small><I>vemodig og nedslaaet.</I></small></nonum></center>
        Ak! Lympha blev vred.
        Ak hvor hun har Ret!
        For dristig jeg reed.
        Nu angrer jeg det!
        Jeg tit har fortrudt
        Min Vildskab med Smerte,
        Det ofte har brudt
        Med Kummer mit Hierte.
        Saa tit har jeg sagt:
        Nu skal du, forsand,
        Dog tae dig iagt,
        Faae bedre Forstand.
        Jo pyt med Forstanden!
        Knap sagt førend glemt.
<center><nonum><small><I>Seer paa Aladdin.</I></small></nonum></center>
        Nu vaagnede Manden.
        Det er dog ret slemt!
<center><nonum><small><I>Gaaer bedrøvet bort.</I></small></nonum></center>

<center><nonum><sc>Aladdin</sc></nonum></center>
<center><nonum><small><I>reiser sig overende og seer sig om.</I></small></nonum></center>
O hvilken deilig Foraarsmorgenstund!
O hvilken qvægende, livsalig Blund!
Med Nattens Mørke bort min Træthed svandt,
Min Kraft med Dagen atter kiek oprandt.
See Roserne, i Morgenrødens Bad!
Her ligger et afrevet Rosenblad.
Det krilled mig, som om det sige vilde:
Reis dig min Ven, Aladdin! det er silde,
Hav Tak, o Sølverbæk! Din sagte Gang
I Søvn mig dyssed, med sin Vuggesang.
O, hvor det alt seer friskt og lifligt ud!
Ak, havde jeg dig her, min skiønne Brud!
Saa mangled i min Krands, saa huld, saa broget,
Aldeles intet; men nu mangler Noget.
Nu er det Hele, Elskte! uden dig -
En Blomsterkost, hvor Rosen skiuler sig.
<center><nonum><small><I>Han synker hen i stille Tanker.</I></small></nonum></center>
O hvor jeg dog er lykkelig! Den stille,
Den muntre Morgenstund indbyder ret
Til fro Betragtning, over alt mit Held.
Hvor gavmild har ey Skiebnen rækket mig
Sin runde Haand! - En deilig Qvindes Husbond,
Den Deiligste i hele Asien!
Besidder af en sielden, kostbar Skat,
Som flux opfylder alle mine Ønsker.
En Sultans Svigersøn, snart Sultan selv,
Velskabt og sund og klygtig, stærk og dristig.
O! hvor jeg føler alt mit hele Liv,
I denne hulde Sommer-Morgenstund.
Tak, Allah! for din store Godhed mod mig.
See mine Taarer! Jeg kan ikke tale.
Her synker jeg paa Knæe i Eensomhed.
Læs, høie Fader! i mit fromme Hierte.
Velsignet være du, for al din Naade.

<center><nonum><sc>Vagten,</sc></nonum></center>
<center><wrap><small><I>som har søgt rundtomkring i Skoven efter Aladdin, kommer ind paa Pladsen, under hans sidste Ord, bliver ham vaer, sniger sig bag paa ham, griber ham, og giør Anstalter til at lægge ham i Lænker.</I></small></nonum></center>

<center><nonum><sc>Aladdin</sc></nonum></center>
<center><nonum><small><I>springer bestyrtset op.</I></small></nonum></center>
Ha! hvad er det? En lumpen Røverbande?
<center><wrap><small><I>Drager sit Sværd.</I></small></nonum></center>

<center><nonum><sc>Vagten.</sc></nonum></center>
Kiend os! Vi er din høye Sultans Livvagt.

<center><nonum><sc>Aladdin.</sc></nonum></center>
Hvad vil I?

<center><nonum><sc>Vagten.</sc></nonum></center>
                     <nonum>Lægge dig i tunge Lænker,</nonum>
Saa er vor Sultans Bud. Giør ingen Modstand.
<center><nonum><small><I>De slutte ham i Jern.</I></small></nonum></center>

<center><nonum><sc>Aladdin.</sc></nonum></center>
Hvad har jeg giort?

<center><nonum><sc>Vagten.</sc></nonum></center>
                                  <nonum>Det faaer du snart at vide.</nonum>

<center><nonum><sc>Aladdin.</sc></nonum></center>
Hvor bringer I mig hen?

<center><nonum><sc>Vagten.</sc></nonum></center>
                                       <nonum>Til Retterstedet!</nonum>
<center><nonum><small><I>De gaae bort med ham.</I></small></nonum></center>

<center><nonum><sc>Zephyr</sc></nonum></center>
<center><nonum><small><I>kommer forfærdet frem.</I></small></nonum></center>
Ak Lympha! Lympha!

<center><nonum><sc>Lympha</sc> <small><I>fra Bækken.</I></small></nonum></center>
                                       <nonum>Zephyr! Zephyr!</nonum>

<center><nonum><sc>Zephyr.</sc></nonum></center>
Hørte du ey hvad der for sig gik?

<center><nonum><sc>Lympha.</sc></nonum></center>
Seer du ey mine vaade Blik?

<center><nonum><sc>Zephyr</sc> <small><I>forbitret.</I></small></nonum></center>
Ha! de onde Menneskens Børn!
Men veed du hvad? Flux bort vil jeg gaae.
Det skal komme dem dyrt at staae!
Flagre jeg vil, giennem Busk og Tiørn,
Hurtig hiem i min Faders Favn.
Du kiender ham jo? <I>Storm</I> er hans Navn.
Ham skal jeg tirre til vældig Harm.
Han skal brat spænde for sin Karm.
Heste, med flagrende Manker, strax
Fnyse skal, af et selsomt Slags.
Han skal tage sin Stormhue paa,
Gribe sin Kølle, som godt kan slaae;
Hævne saa flux den arme Mand,
Vældigt, paa Sultanens hele Land!

<center><nonum><sc>Lympha.</sc></nonum></center>
O hvor jeg skielver, jeg arme Møe!
Men, slemme Sultan! men bie du kun.
Jeg vil skynde mig strax paa Stund
Hiem til min Moder, den salte <I>Søe</I>.
Hun skal svulme mod hviden Strand,
Ødelægge dit stolte Land,
Hæve sin Ryg med et sydende Brag,
Slaae dine Skibe brat i Qvag!
Vraget skal splintres, det skummende Hav,
Blive saa mangen stolt Søemands Grav!
Bielkerne skal hun med Latter opslaae
Hvor dine kneisende Borge staae; 
Synke og svulme saa strax igien,
Til Haan for dig! Til Hevn for min Ven!
<center><nonum><small><I>De ile bort, hver til sin Side.</I></small></nonum></center>

---

I:oehlen2002030330
T:Et mørkt Fangetaarn
TYPE:motto
N:Teksten følger <I>Poetiske Skrifter</I> (1805), II, side 291-95.

<center><nonum><sc>Aladdin</sc></nonum></center>
<wrap><center><small><i>ligger lænket til en Steen, i tunge Jernbøier. Efterat han længe har stirret hen for sig i dybe Tanker, bryder han ud:</i></small></center></wrap>

O store Gud! Er det en Drøm? - En Drøm!
O ja! det er en Drøm. Jeg slumrer endnu
Paa Græsset i den vennehulde Skov.
Den blide Drøm om Zephyr og om Bækken
Har sig forvandlet til et Sørgespil.
Det er en Drøm, en Leeg af Skyerne,
Hvor lettelig, kun ved et sagte Vindpust,
Hyrdinden sig forvandler til en Drage
Og Palmetræet til en rædsom Trold.

<center><nonum><sc>Faarekyllingen</sc></nonum></center>
<center><nonum><small><i>i en Muursprække.</i></small></nonum></center>
Pi! Pi! Pi!
Det er snart forbi.
Trøst dig ey ved dine Drømme!
Snart du i dit Blod skal svømme.
Kort var kun din Alder.
Snart dit Hoved falder
Under Øxens Klang.
Hør min Varselsang!
Bødlen da, med blodbesprængte Hænder,
Bleg den slimetrøde Hud udspænder,
Garvet
Af det vaklende Knæe, uden Mod,
Farvet
Af det rygende Blod!

<center><nonum><sc>Aladdin.</sc></nonum></center>
Hør Faarekyllingen, hvor fælt den piber!
Dens titgientagne, stygge Varselsang
Udslukker Haabets Funke i mit Hierte.
Saa er da Alting sandt? Saa kom min Lykke
For pludselig med Rædsel at forsvinde?
Saa funkled stakket kun det feire Lys,
For ud at slukkes i sin bedste Glands?
Ja! Det er sandt! Mit Pallads er forsvunden.
Min Brud er borte. Alting! Jeg maa døe!
Ja det er klart, det kan ey være Andet,
Den skammelige Trold har fundet Lampen.
Den kunde selv udslette kun sit Værk.
O græsselige Ubesindighed!
Sorgløse, ubegribelige Letsind! -
Ha, grumme Skiebne! siig, hvor kunde det
Da fryde dig, at hege om en Blomst,
At giøde Jorden om dens Rod, at mildne
Den Foraarsluft, hvori den voxte frem,
For paa barbarisk Viis at knække den,
At træde den med Fødder, som en Orm,
Naar den var kommet til sin største Skiønhed? -
Hvor skummelt denne Muur omklemmer mig!
Hør Stormen udenfor, hvor huult den dundrer
Omkring mit Fangetaarn. Det er nok Nat?
Ja, det er Nat. - Ha! jeg maa frygte Lyset.
Forfærdelse! Naar Dagen bryder frem,
Saa slæbe de mig til Retterstedet.
Hvor jeg er kold! Og hvor mit gamle Mod
Er reent forsvundet. - Grumme, blege Død!
Saa kommer du i Skiendslens fæle Dragt,
At hente mig fra denne Blomsterhauge?
<wrap>     <small><i>Han synker hen i Fortvivlelse, derpaa springer han forfærdet op.</i></small></wrap>
O Himmel! Store Allah! Muhamed!
Det bliver lyst. Nu bryder Dagen frem!
Nu kommer Bødlen. - Ney. Ha! det er Maanen.
Hvad vil du mig, du blege Dødning? Vil du
Fortælle mig, at jeg er langtfra ey
Den første Synder, paa hvis Kind af Kalk
Du gult har smilt den sidste Bryllupsnat,
Naar mat han sad, fast lænket til sin Steen,
Og stirred i den frie, den vide Himmel,
Og ønskte, for sit bedste Hierteblod,
To Vinger, for at flyve til en Ørk,
Hvor ingen sleben Øxe længtes efter,
At spalte Ledet i hans Nakkebeen?
Vil du fortælle mig, at du skal snart
Beskinne dette Hoved paa sin Stang?
Bort! Skiul dig, gustne Dødning! bag din Skye. - -
Ha see hvor underligt den hvide Straale,
Som en ætherisk Finger, sendt fra Himlen,
Henpeger paa den store Ædderkop,
I Krogen hisset, som saa rolig sidder
I Middelpunkten af sin fine Væv!

<center><nonum><sc>Spindelvæven.</sc></nonum></center>
        Betragt mit svage Spind!
        Hvor Traadene sig flætte!
        Den allermindste Vind
        Kan Alt i Hast udslette.
        Et ringe Billede kun,
        Paa Almagts Vælde stor,
        Hør, i din bittre Stund,
        Mit stille Trøstens-Ord.

        Giv paa min Gierning agt!
        Saa sidder hist den Høye,
        I Centret af sin Magt,
        Med et opmærksomt Øie,
        Han drager, som han vil,
        Snart Traaden ud, snart ind,
        Han lægger Mærke til
        Det allermindste Spind.

<center><nonum><sc>Aladdin.</sc></nonum></center>
Ha, tarvelige, vakkre Spinderske!
Du trøster mig. Du trøster, som en Dervisch.
Han drager Traadene snart ud, snart ind,
Han lægger Mærke til det mindste Spind!
Ind drager han mig nu, og skulde jeg
Da frygte for, mit Hiem! din dunkle Vey?
Ney, kom du kun, du vennesælle Død!
Og bring mig i min elskte Faders Skiød.
<wrap><center><small><i>Han strækker sig rolig hen paa sit Leye.</i></small></center></wrap>

---

I:oehlen2002030331
T:Slotspladsen
TYPE:motto
N:Teksten følger <I>Poetiske Skrifter</I> (1805), II, side 296-304.

<wrap><center><sc>Sultanen</sc> <small><i>sidder med sin</i></small> <sc>Vezir</sc> <small><i>og sine øvrige</i></small> <sc>Hoffolk</sc> <small><i>paa dertil indrettede Sæder. En utallig Mængde</i></small> <sc>Tilskuere</sc> <small><i>rundtomkring. Nede ved Trappen staaer</i></small> <sc>Bøddelen</sc> <small><i>og hans</i></small> <sc>Dreng.</sc></nonum></center></wrap>

<center><nonum><sc>Soliman.</sc></nonum></center>
Ved Gud! det er mit Raad, mit Folk bekiendt,
At jeg er ingen rovbegierlig Tiger,
Som tørster efter Blod. Men Blod for Blod!
Og iblandt Alles Blod er dog mit eget
Mit eget Hierte nærmest. O min Dotter!
Hvo veed paa hvilken skiendig Maade du
Er slettet ud af Verden, hulde Lillie?
Ja, ved min Harme! ved Prophetens Magt!
I dette Øieblik er jeg en Tiger.
Leed frem Forbryderen!

<center><nonum><sc>Veziren.</sc></nonum></center>
                                        <nonnum>Han kommer alt.</nonum>

<center><nonum><sc>Bøddelen</sc></nonum></center>
<center><nonum><small><i>til sin Dreng.</i></small></nonum></center>
Bred Huden ud, tag Øiebindslet frem,
Og ræk mig Sværdet, under Kappen, der!

<wrap><sc>Aladdin</sc> <small><i>kommer, omringet af</i></small> <sc>Vagt,</sc> <small><i>fulgt af sin</i></small> <sc>Moder</sc> <small><i>og en</i></small> <sc>Dervisch.</sc></nonum></center></wrap>

<center><nonum><sc>Vagten</sc></nonum></center>
<center><nonum><small><i>til Morgiane.</i></small></nonum></center>
Nu kan I ey gaae længer med. Tilbage!

<center><nonum><sc>Morgiane.</sc></nonum></center>
O Gud, min Søn! skal vi nu skilles ad?

<center><nonum><sc>Aladdin.</sc></nonum></center>
Vi findes snart.

<center><nonum><sc>Morgiane</sc></nonum></center>
<nonum><center><small><i>brister i Graad og omfavner ham.</i></small></center></nonum>
                                 <nonum>Ja snart. Farvel saalænge!</nonum>
Jeg har alt ved Moskeen, hisset ude
Ved Hyldetræet, bag den gamle Muur,
Hvor du saa ofte legede, som Dreng,
Bestilt os tvende Grave, jeg paa høyre
Og du paa venstre Side af din Fader.

<center><nonum><sc>Vagten.</sc></nonum></center>
<i>Han</i> i en Grav? Jo jo! I Rakkerkulen.
Et herligt Traktement for Himlens Fugle!

<center><nonum><sc>Morgiane.</sc></nonum></center>
For Himlens Fugle? O du slemme Fugl!
Troer du at Himlens Fugle da er Bødler,
Som du? De smaae uskyldige, de blide
Luftsvingere! Saa rene, at de stræbe
Bestandig op til Himmelen fra Jorden,
De skulde røre ved Uskyldigheden?

<center><nonum><sc>Vagten.</sc></nonum></center>
Bort Qvinde!

<center><nonum><sc>Morgiane.</sc></nonum></center>
                         <nonum>O min Søn!</nonum>
<nonum><center><small><i>Hun falder i Afmagt og bæres bort.</i></small></center></nonum>

<center><nonum><sc>Aladdin.</sc></nonum></center>
                                                   <nonum>Fred med din Siel!</nonum>

<center><nonum><sc>Dervisch</sc></nonum></center>
<center><nonum><small><i>træder frem for Aladdin.</i></small></nonum></center>
Troer du, der er en Gud, en Eeneste,
En Skaber, Giver, Vexler og Opholder,
Som ey er født, og kiender ingen Død,
Hvis Væsen kommer fra ham selv, og ey
Fra Andre, som bestandig er den samme,
Som kiender ingen Lidenskab i Sielen;
Hvem Alle trænge til, som han til Ingen;
Som kiender alt hvad der er aabenbart
Og hemmeligt; som tæller Træets Blade
Og Havets Sand og Mandens Hovedhaar;
Som veed hvad der er skeet og skeer og skal skee;
Som ey kan feile, glemme eller synde;
Som hører hvert et Ord der bliver talet,
Det høye Tordenskrald, som Sivets Lisplen;
Som skuer, i den sorte Nat, den sorte
Skarnbasses Kryben paa den sorte Steen;
Som vil de Troende skal troe, at Hedninger
Skal være Hedninger; som styrer alting
Med stræng Nødvendighed efter sin Viisdom;
Hvis hemmelige Plan kan ey udtales,
For herlig for den herligste Fornuft;
Troer du og giver du dig i hans Haand?

<center><nonum><sc>Aladdin.</sc></nonum></center>
Jeg troer!

<center><nonum><sc>Dervisch.</sc></nonum></center>
Troer du paa Englene, Guds Tienere,
Som synder ey, og nyder ingen Næring;
Af ingen Slægt, ey Qvinde eller Mand;
Af hvilke nogle er i Himlene,
Andre paa Jorden, nogle staaende,
Endeel henbøiet under Magtens Throne
Med funklende Trompeter, stemt til Lovsang?
Troer du at Eblis har fornærmet Gud,
At han er Jordens Fiende, Mandens Frister?
Troer du at Gabriel er størst af alle,
At Ezrael vil bringe dig til Gud,
Naar Israfil har stødt i Dødens Horn?

<center><nonum><sc>Aladdin.</sc></nonum></center>
Jeg troer, og trøster mig.

<center><nonum><sc>Dervisch.</sc></nonum></center>
Og troer du paa de hellige Propheter,
Fra Adam af til Muhamed, den største,
Som Himlens Naade skienkte Jorden, at
Han kunde redde sine Faar fra Døden,
Og skienke dem sin Alcoran?

<center><nonum><sc>Aladdin.</sc></nonum></center>
                                                  <nonum>Jeg troer.</nonum>

<center><nonum><sc>Dervisch.</sc></nonum></center>
Troer du at Helved er de Ondes Hiem,
Hvor Slangen, giftig, vinder sig kameeltyk
Om den Fordømtes Krop, hvor Skorpionen
Af Mulens Størrelse om Halsen hænger,
Hvor Vandet bobler sydende med Beeg,
Hvor Kroppen, naar den først er brændt til Kul,
Bedækkes flux paa nye med Kiød, at Straffen
Kan vare uden Ophør?

<center><nonum><sc>Aladdin.</sc></nonum></center>
                                         <nonum>Ja, jeg troer.</nonum>

<center><nonum><sc>Dervisch.</sc></nonum></center>
Og troer du paa det skiønne Paradiis,
Hvor der er intet Spor af jordisk Nødtørft,
Hvor der er ingen Alder eller Død,
Hvor der er intet Savn og ingen Modgang;
Hvor skiønne Piger, evig unge, evig
Uskyldige og blomstrende, omfavner
De Salige, og giver gierne hen
De hulde Legemer til kierlig Fryd;
Hvor uforfalsket Elskov har sit Hiem,
Hvor der er intet Had og intet Nag,
Hvor Alting, fra det Mindste til det Største,
Har Præget af et evigt, himmelsk Liv?

<center><nonum><sc>Aladdin.</sc></nonum></center>
Jeg troer det.

<center><nonum><sc>Dervisch.</sc></nonum></center>
                        <nonum>Nu, saa vandre til din Glæde!</nonum>
Propheten styrke dig i Dødens Stund.
<center><nonum><small><i>Han forlader ham.</i></small></nonum></center>

<center><nonum><sc>Aladdin</sc></nonum></center>
<center><wrap><small><i>knæler ned. I det Bødelen vil binde for Øinene siger han:</i></small></wrap></center>
Ja bind! Bind fast dit Klæde om mit Øie,
At ingen jordisk Straale ind skal trænge,
Og vinke Tanken atter hen til Livet.
Hyl mig i Mulm! Men giør det kort og godt.
<wrap>     <small><i>Man hører en stærk Allarm. Mængden trænger sig nærmere.</i></small></wrap>

<center><nonum><sc>Nogle</sc> <small><i>raabe:</i></small></nonum></center>
Aladdin er uskyldig, slip ham løs!

<center><nonum><sc>Soliman.</sc></nonum></center>
Ha! Hvad er det!

<center><nonum><sc>Mængden.</sc></nonum></center>
                                <nonum>Aladdin er uskyldig!</nonum>

<center><nonum><sc>Bøddelen</sc></nonum></center>
<wrap><center><small><i>svinger sit Sværd adskillige Gange over Hovedet og venter med Utaalmodighed paa at Sultanen skal give ham et Vink.</i></small></center></wrap>

<center><nonum><sc>Mængden.</sc></nonum></center>
Aladdin er uskyldig, slip ham løs! -
Kom! lad os redde ham. Det er vor Ven!
Den Klogeste i Raadet - og den bedste
I Kamp! Den Undertryktes Hielp og Forsvar,
Den skiønneste, den drabeligste Perser!
Ham vil I hugge ned? Ha, bort med Vagten!
Kom ham til Hielp.

<center><nonum><sc>Soliman.</sc></nonum></center>
                              <nonum>Du blinde, utro Flok!</nonum>
Beskiermer du din Sultans bittre Fiende?

<center><nonum><sc>Veziren.</sc></nonum></center>
De hører ey. Den store Kreds omkring ham
Blier meer og mere snever. Vagten ey
Kan modstaae Pøblens vilde Rasenhed.
Der er et rædsomt Oprør at befrygte,
Som dennegang Aladdin vist ey dæmper!

<center><nonum><sc>Mængden</sc> <small><i>med stort Gny.</i></small></nonum></center>
Aladdin løs! Aladdin være frie
For Døden!

<center><nonum><sc>Soliman</sc></nonum></center>
<center><nonum><small><i>reiser sig og raaber:</i></small></nonum></center>
                      <nonum>Naade! <small><i>Til Bøddelen.</i></small> Stik dit Sværd i Balgen!
Mit Folk har afsagt Dommen. Soliman
Er intet, mod det hele Persien.
Aladdin Naade!

<center><nonum><sc>Mængden</sc></nonum></center>
<center><nonum><small><i>kaster Turbanerne op i Luften og raaber:</i></small></nonum></center>
                             <nonum>Muhamed velsigne</nonum>
Vor vise Sultan og hans Søn Aladdin!

<center><nonum><sc>Veziren</sc></nonum></center>
<center><nonum><small><i>afsides til Soliman.</i></small></nonum></center>
Hvis det er Eders Mening, store Sultan!
Saa vil jeg bringe ham i Fængslet hen,
For der at føre ud den Retfærdsdom,
Som Folkets Raserie forbyder her.

<center><nonum><sc>Soliman</sc> <small><i>opbragt.</i></small></nonum></center>
Tie Slave! Bring Aladdin for min Throne.
<center><nonum><small><i>Aladdin føres for Sultanens Stoel.</i></small></nonum></center>

<center><nonum><sc>Soliman.</sc></nonum></center>
Paa Folkets Forbøn skienkes <i>end</i> dig Livet!
Dog ikke blot har <i>den</i> afvendt mit Sind.
Den Tanke, at maaskee du var uskyldig,
At i min Faderharme vild jeg foer,
Er kommen Pøblens vilde Skrig til Hielp.
Din hele Adfærd var mig uforstaaelig.
Maaskee var dette Indfald kun et Indfald,
Som du kan giøre godt naar du faaer Tid.
Thi sværg mig her ved Allahs høie Navn,
At du vil skaffe mig min elskte Dotter
Tilbage, med det Øvrige igien,
Hvis ikke, komme hid og lide Døden
Om fyrgetyve Dage!

<center><nonum><sc>Aladdin.</sc></nonum></center>
                                   <nonum>Elskte Fader!</nonum>
Min Sultan! lad mig tale.

<center><nonum><sc>Soliman.</sc></nonum></center>
                                         <nonum>Intet Ord.</nonum>
Sværg eller døe paa Øieblikket! Sværg!

<center><nonum><sc>Aladdin.</sc></nonum></center>
Jeg sværger ved den store Allahs Navn,
At jeg vil skaffe dig igien din Dotter
Tilbage, med det nysforsvundne Pallads,
Hvis ikke, som en Synder, lide Døden
Om fyrgetyve Dage.

<center><nonum><sc>Soliman.</sc></nonum></center>
                                  <nonum>Vel! Nu kan du</nonum>
Forføie dig din Vey, hvorhen du lyster.
<wrap><center><small><i>Soliman staaer op og gaaer ind med sit Følge. Aladdin gaaer bort. Mængden fordeler sig.</i></small></center></wrap>

<center><nonum><sc>Bøddelen</sc></nonum></center>
<center><nonum><small><i>til sin Dreng.</i></small></nonum></center>
Fordømt med slig Barmhiertighed! Hvorfor
Stod jeg saa tidlig op i Morges nu,
Og sleb mit brede Sværd, mens Hanen goel?
Nu er den hele Anstalt jo forgieves.
Skynd dig! Pak alting sammen, bring det hiem!
Jeg strax maa løbe, jeg har ingen Roe,
Før jeg faaer hugget Halsen af en Hane.
Du veedst jeg drak imorges Tigerblod,
Blod maa jeg see, før er jeg ikke rolig!
<center><nonum><small><i>Gaaer.</i></small></nonum></center>

---

I:oehlen2002030332
T:Gade
TYPE:motto
N:Teksten følger <I>Poetiske Skrifter</I> (1805), II, side 305-07.

<center><wrap><sc>Aladdin</sc> <small><i>ved sin Moders Bopæl, i en gammel graa Kittel. Han banker paa Døren.</i></small> <sc>En fremmed Mand</sc> <small><i>kommer ud og lukker op.</i></small></wrap>

<center><nonum><sc>Manden.</sc></nonum></center>
Hvad godt min Ven?

<center><nonum><sc>Aladdin.</sc></nonum></center>
                                    <nonum>O, med Forlov at spørge,</nonum>
Er ey den gamle Morgiane hiemme?

<center><nonum><sc>Manden.</sc></nonum></center>
Jo, kiere Ven! og hvis jeg ey taer feil,
Saa gaaer hun ey saa hurtig ud igien.

<center><nonum><sc>Aladdin.</sc></nonum></center>
Er hun da syg?

<center><nonum><sc>Manden.</sc></nonum></center>
                          <nonum>Der feiler hende intet.</nonum>

<center><nonum><sc>Aladdin.</sc></nonum></center>
Nu, det var vel. Jeg har just noget Vigtigt
At tale med den gamle Kone om.

<center><nonum><sc>Manden.</sc></nonum></center>
Da er det Skade, at I kom saa silde,
Thi til at tale er hun ikke opsat.

<center><nonum><sc>Aladdin.</sc></nonum></center>
Er hun derinde i det lille Kammer?

<center><nonum><sc>Manden.</sc></nonum></center>
Ja, i det lille Kammer er hun, Ven!
Men ey i <i>dette</i> Huus.

<center><nonum><sc>Aladdin.</sc></nonum></center>
                                             <nonum>Hvor er hun da?</nonum>

<center><nonum><sc>Manden.</sc></nonum></center>
Paa Kirkegaarden, bag ved Hyldetræet.

<center><nonum><sc>Aladdin.</sc></nonum></center>
Ha! nu forstaaer jeg Eder. Hun er død.
Og I har nok kiøbt dette Huus fornylig?

<center><nonum><sc>Manden.</sc></nonum></center>
Ja rigtig.

<center><nonum><sc>Aladdin.</sc></nonum></center>
                <nonum>Har I intet derimod,</nonum>
Saa lad mig gaae lidt ind i hendes Stue,
Hvor før hun boede?

<center><nonum><sc>Manden.</sc></nonum></center>
                                     <nonum>Gaae I kun med Gud.</nonum>
Alting staaer endnu som det fordum stod,
Det gamle Husgeraad og hendes Rok.
Jeg veed ey hvad jeg skal begynde med det,
Det gamle Skramlerie! Det duer ikke,
Og der er ingen Arvinger. Thi Sønnen
Har jo forbrudt sit Gods og Liv.

<center><nonum><sc>Aladdin.</sc></nonum></center>
                                                 <nonum>Ja, Ven!</nonum>

<center><nonum><sc>Manden.</sc></nonum></center>
Det er dog tungt for slige gamle Folk.
Hun døde nu af Kummer for sin Søn,
Det skammelige Skarn!

<center><nonum><sc>Aladdin.</sc></nonum></center>
                                       <nonum>Du har Genie!</nonum>
Du fløiter af Gehøret dine Viser,
Uden at kiende Noderne og Takten. -
Tillader I at lidt jeg gaaer derind?

<center><nonum><sc>Manden.</sc></nonum></center>
Gaae I derind, saalænge som Jer lyster,
Men tag ey ilde op, jeg gaaer ey med,
Jeg har Forretninger at passe.

<center><nonum><sc>Aladdin.</sc></nonum></center>
                                              <nonum>Pas dem!</nonum>
Og spild ey Tiden med Betragtninger.
<center><nonum><small><i>Gaaer ind.</i></small></nonum></center>

 ---

I:oehlen2002030333
T:Morgianes Stue
TYPE:motto
N:Teksten følger <I>Poetiske Skrifter</I> (1805), II, side 307-11.

<center><nonum><sc>Aladdin</sc></nonum></center>
<center><wrap><small><i>staaer længe og betragter Alting med sammenfoldede Hænder.</i></small></wrap></center>

Der staaer den gamle Rok! Nu snurrer den
Ey længer med fortrolig, venlig Sladder.
Man vænner sig til slig en gammel Knark,
Og savner dens Spektakel naar den tier.
Der sidder end lidt Bomuld her paa Totten. -
Nu vil jeg lade som jeg var min Moder,
Og spinde lidt og nynne til mit Spind.
<center><wrap><small><i>Han sætter sig ned og spinder lidt, men standser strax.</i></small></wrap></center>
Ney! Det har ingen Art. Det er ey i
Den jevne, rolige, den vante Gang.
Jeg dreier Hiulet vildt og feberagtigt. -
See denne svage, skrøbelige Traad!
Den har hun tvundet. Den er heel endnu!
Den sidder uforstyrret, uden Brøst,
Og hun som spandt den, ligger udstrakt nu
Med stive Fingre under Hyldetræet. -
Der hænger hendes gamle Silkekaabe
Med Multumsforet. Her staaer hendes Skoe.
Nu fryser du omkring de gamle Been!
See her staaer hendes Torvespand. Der ligger
Endnu paa Bunden et halvvissent Blad.
Ak, det er mig! Det skal betyde mig.
<wrap>     <small><i>Stirrer længe hen for sig paa een Punkt, med stive Blik, uden at tale.</i></small></wrap>
Der er det store Søm, hvor Lampen hang!
<center><nonum><small><i>Griber efter den, men faaer intet i Haanden.</i></small></nonum></center>
Hvordan? Saa tænker du jeg ey skal naae dig?
<center><nonum><small><i>Griber igien, men faaer intet.</i></small></nonum></center>
Ha! bie du kun, god' Karl! Du tænker nok
At narre mig? Men det skal ikke lykkes.
<center><nonum><small><i>Stiger op paa en Stoel og griber om Sømmet.</i></small></nonum></center>
Nu har jeg dig! Her er du i min Haand.
Ha! nu kan jeg gienkalde min Gulnare,
Mit Pallads, og den hele Herlighed.
Nu vil jeg gaae. <small><i>Stiger ned.</i></small> Nu har jeg, hvad jeg søgte.
Nu skal jeg fordre Alt igien tilbage,
Naar først jeg har besøgt min Moders Grav.

<center><nonum><sc>Verten</sc> <small><i>kommer ind.</i></small></nonum></center>
Naa? har I nu seet hvad I vil, min Ven?
I er nok af Familien.

<center><nonum><sc>Aladdin.</sc></nonum></center>
                                   <nonum>En Smule.</nonum>
Nu gaaer jeg bort igien, min Ven! men hør,
I har vel intet derimod, at med mig
Jeg tager denne gamle Kobber-Lampe.
Den er ey fire Skilling værd.

<center><nonum><sc>Verten.</sc></nonum></center>
                                              <nonum>Min Ven!</nonum>
Jeg seer slet Intet.

<center><nonum><sc>Aladdin.</sc></nonum></center>
                               <nonum>Sæt Jer Brille paa da!</nonum>
Den Lampe her, her i min høyre Haand!
Som sagt, det er en Snurrepiberie.
Jeg samler, seer I vel, paa slige Sager,
Og Lampen, uden Værd for alle Andre,
Har altsaa dog en indbildt Værd for mig.

<center><nonum><sc>Verten.</sc></nonum></center>
Min kiere Ven! der er ey mere Lampe
I Eders Haand, end bag paa min.

<center><nonum><sc>Aladdin</sc> <small><i>afsides.</i></small></nonum></center>
                                                  <nonum>Ha ha!</nonum>
Min Lampe faaet har den Egenskab,
At der kan Ingen see den uden jeg.
Nu kan de altsaa ikke stiele den.<note>stiele] steile</note>
O det var vel!
<center><wrap><small><i>Lader som han skiulte den paa Brystet; høit.</i></small></wrap></center>
                         <nonum>Nu, da I siger det,</nonum>
Saa vil jeg ogsaa troe at denne Lampe
Var kun et Foster af min Phantasie.
Farvel, min Ven! og Tak! Tillader I
At med jeg tager dette visne Blad
Af Torvespanden, for at fæste det
Paa Pullen af min Turban, som en Fiær?
Det pynter altid lidt, og det er alt
Hvad jeg forlanger af den hele Arv.

<center><nonum><sc>Verten.</sc></nonum></center>
Det arme Menneske, han er forrykt. -
Tag I kun Bladet, Ven! og gaae Jer Vey.

<center><nonum><sc>Aladdin.</sc></nonum></center>
Farvel, min Ven! Maaskee I giver mig
En Hilsen med til gamle Morgiane.
Nu gaaer jeg just derud.

<center><nonum><sc>Verten.</sc></nonum></center>
                                        <nonum>Ja, hils I kun!</nonum>
<center><nonum><small><i>Afsides.</i></small></nonum></center>
Gid vel jeg havde ham kun af mit Huus.
<center><nonum><small><i>De gaae.</i></small></nonum></center>

---

I:oehlen2002030334
T:Kirkegaarden
TYPE:motto
N:Teksten følger <I>Poetiske Skrifter</I> (1805), II, side 311-12.

<center><nonum><sc>Aladdin</sc></nonum></center>
<wrap><center><small><i>paa sin Moders Grav. Han lader som han sad og vuggede hende.</i></small></center></wrap>

        Visselulle, nu Barnlil!
            Sov nu sødt og sov nu længe!
            Skiønt din Vugge stander stil,
            Uden Duun og uden Giænge.

        Hører du den dumpe Storm
            Sukke ved hvad jeg forliste?
            Mærker du den sultne Orm
            Pikker paa din Fyrrekiste?

        Sov, Barnlille! ved min Sang,
            Intet skal din Glæde mangle.
            Hører du den muntre Klang,
            Hist i Taarnet af din Rangle?

        Nattergalen nærmer sig.
            Fryder dig dens blide Klukke?
            Du har ofte vugget mig,
            Nu skal jeg dig atter vugge!

        Hvis dit Hierte ey er Steen,
            Mærk min Idræt, Moder kiere!
            Her af denne Hyldegreen
            Vil jeg dig en Fløite skiære.

        Ved dens Toner fryd dit Sind!
            Hvor den klager svagt og ene,
            Som en vildsom Nattevind
            I de vaade Vintergrene.

        Ak! nu maa jeg fra dig gaae;
            Det er koldt i dine Arme,
            Og jeg eyer ingen Vraa,
            Hvor jeg mig igien kan varme.

        Visselulle da, Barnlil!
            Sov nu sødt og sov nu længe!
            Skiønt din Vugge stander stil,
            Uden Duun og uden Giænge.
<center><nonum><small><i>Han gaaer bort.</i></small></nonum></center>

---

I:oehlen2002101905
T:Den store Plads uden for Sultanens Slot
TYPE:motto
N:Teksten følger <I>Poetiske Skrifter</I> (1805), II, side 313-16.

<center><wrap><sc>Aladdin</sc> <small><i>paa det Sted hvor hans Pallads har staaet, omringet af</i></small> <sc>Pøbelen.</sc></wrap></center>

<center><nonum><sc>Aladdin.</sc></nonum></center>
Nu skal I see! Nu er min Time kommen.
Nu skal I ikke længer lee mig ud,
I vilde Mennesker! og spotte mig,
Og kaste efter mig med Steen og Jord.
Det koster kun et Vink, - saa staaer mit Pallads
Paa samme Sted, som sidst det stod. Saa favner
Jeg atter min Gulnare i min Arm.
<center><nonum><small><i>Lader som han tog Noget ud af sin Barm.</i></small></nonum></center>
Her seer I denne gamle Kobber-Lampe!

<center><nonum><sc>En Karl.</sc></nonum></center>
Hvor, Stodder-Prinds?

<center><nonum><sc>Aladdin.</sc></nonum></center>
                                      <nonum>Hør, du skal være artig!</nonum>
Og ikke kalde mig en Stodder-Prinds!
Jeg kiender dig heel vel. Var det ey dig,
Som eengang mødte mig paa Gaden i
Min Lykkes Tid, da nys det havde regnet?
Da kasted du dig ned paa Maven for mig,
Og bad mig træde paa din Ryg, for ey
At smudske mine Skoe.

<center><nonum><sc>Karlen.</sc></nonum></center>
                                      <nonum>Ja, det var dengang!</nonum>

<center><nonum><sc>Aladdin.</sc></nonum></center>
Ha ved den Lampe, som jeg holder her
Høit i min høyre Haand, jeg tugter dig!

<center><nonum><sc>Karlen.</sc></nonum></center>
En dristig Eed.

<center><nonum><sc>Aladdin.</sc></nonum></center>
                          <nonum>Du vilde Pøbelsværm!</nonum>
Hvad du kan ikke see for dine Øine
Det vil du aldrig troe. Men pas kun paa!
<center><nonum><small><I>Gnider.</I></small></nonum></center>
Ha seer I Aanden? Seer I Lampens Aand?

<center><nonum><sc>Karlen.</sc></nonum></center>
Ja vist! See der! Der staar han med en Løgte
Paa Hov'det hist. Jeg mener Løgtepælen.

<center><nonum><sc>Aladdin</sc> <small><I>høitidelig.</I></small></nonum></center>
I Kraft af denne Lampe, som jeg holder
Her i min Haand, befaler jeg dig, Slave!
At skaffe mig min Hustrue og mit Pallads
Paa Øieblikket, her paa dette Sted;
Og naar du det har giort, at hænge denne
Gemene Karl paa Løgtepælen hist.
<center><nonum><small><I>Til Sværmen.</I></small></nonum></center>
Tag Jer iagt! Nu kommer Slottet strax,
Staae det i Veien ey, det knuser Eder!
<center><nonum><small><I>Han løber tilside. En stor Skoggerlatter.</I></small></nonum></center>

<center><nonum><sc>Aladdin</sc></nonum></center>
<center><wrap><small><I>efterat han har ventet en tidlang, seer forbittret paa den indbildte Lampe og kaster den bort.</I></small></wrap></center>
Ha, det var ey den rette Kobber-Lampe!
Forræderie! Hvo af Jer vilde Karle
Har lumsk frastiaalet mig min Eyendom?
<center><wrap><small><I>Latter.</I></small></wrap></center>
Ja leer I kun! bag efter kommer Graaden.
I tror vel ey at jeg kan hævne mig?
<wrap>     <small><I>Han vrister en stor Steen op af Gaden og kaster imellem Mængden. Nogle flygte, Andre trænge ind paa ham, Drengene huje.</I></small></wrap>

<center><nonum><sc>En gammel Mand</sc> <small><I>kommer.</I></small></nonum></center>
Gaaer Eders Vey! Forsynder Eder ey
Imod en bleg, en syg, vanvittig Yngling.
Tak Gud, at I er ey berøvet Eders
Forstand, som han. - Gaae Du med Fred, min Ven!

<center><nonum><sc>Aladdin.</sc></nonum></center>
Tak, gamle Graaskieg. - Ha! men hør, min Broer!
<center><wrap><small><I>Tager ham under Armen.</I></small></wrap></center>
Kan du mig hielpe med en lille Regning? -
Hvormange Dage er igien ialt
Af fyrgetyve, naar der alt er gaaet
Saa henved - niogtredve?

<center><nonum><sc>Manden.</sc></nonum></center>
                                          <nonum>Een, min Ven!</nonum>

<center><nonum><sc>Aladdin</sc> <small><I>forfærdet.</I></small></nonum></center>
<I>Een?</I> Ikke meer end <I>Een?</I>

<center><nonum><sc>Manden.</sc></nonum></center>
                                                            <nonum>Ney, niogtredve</nonum>
Og een er fyrgetyve.

<center><nonum><sc>Aladdin</sc></nonum></center>
<center><wrap><small><I>støder ham fra sig.</I></small></wrap></center>
                                   <nonum>Du har Ret.</nonum>
Du regner godt, du gamle Skaldepande!
Som ingenting du kold har suptrahert mig<!-- Topsøe: subtrahert -->
Mit Aandedræt og mine Pulseslag.
<center><wrap><small><I>Gaaer.</I></small></wrap></center>

<center><nonum><sc>Manden.</sc></nonum></center>
Den arme Stakkel. Gud forbarme sig!

---

I:oehlen2002101906
T:En afsides Plads uden for Byen,
TOC:En afsides Plads uden for Byen
TYPE:motto
N:Teksten følger <I>Poetiske Skrifter</I> (1805), II, side 316-21.

<center><wrap><small><I>bevoxet med Palmetræer, i Nærheden af en Aae. Nat, men klart Maaneskin.</I></small></wrap></center>

<center><nonum><sc>Aladdin</sc></nonum></center>
<center><wrap><small><I>kommer gaaende langsomt, i dybe Tanker.</I></small></wrap></center>

Hvad er en <I>Eed?</I> En Løkke, som jeg kaster
Om Halsen paa mig, mens den anden Ende
Jeg rækker Dievelen, at han kun frisk
Kan hale til sig, naar han faaer et Vink.
Fordømt! at slig en fast indslynget Knude
Kan ikke, som de andre, langsomt løses
Ved Snedighed og Kløgt. <small><I>Standser.</I></small> I Morgen altsaa!
I Morgen er den lille Rest af Liv
Igien fortært; den usle Tærepenge,
Der skienktes dig, Aladdin! som en Stodder.
Der slængtes gnavent til dig, halv i Vrede,
Halv i Medlidenhed. O blege Maane!
Du, som afmaaler Tiden her paa Jorden,
Hvi varst du da saa knap mod mig, du gustne,
Indfaldne Puger? hvi var du saa karrig?
Er ey min Ørehinde mere skikket
At høre Nattergalens Aftenslag?
Er mine Øine dunkle, uden Klarhed,
Som Hornet i en Tyvelygte? Duer de
Ey længer til at see paa Farverne?
Og er min Arm da slappet, som en Bue,
Om Aftnen efter Dagens Vaabenbrag?
Er denne Puster i mit runde Bryst
Fordærvet? Er den allerede træt
Af sit ustandsede, vedholdne Slid? -
Fy Jern! hvad vil du da de sunde Muskler?
Giv ey det friske Blod Anledning til
At sprudle overgivent, som et Vandspring,
At ødsle med sit Purpur og sin Kraft,
For i et Øieblik at bruse med
Hvad roligt kunde flyde mange Aar.
Du mørke, haarde Masse! Stærke Malm!
Der kommer ud fra Bierget, som en Hævner,
At straffe hvad som meest er giennemsigtigt,
Forunderligt, usynligt, uden Legem:
<I>Den onde Villie</I> - hvad har jeg da giort?
<center><nonum><small><I>Han er imidlertid kommen til Aaen.</I></small></nonum></center>
Ney! Jeg vil ikke slagtes, som et Offer
For grum Vildfarelse. Du stille Bølge!
Langt blødere end Silke, giennemsigtig
Og klar, som Sielen, Mulighedens Hav,
Du flux bevægelige Chaos, du!<note>Chaos] Choas</note>
Hvoraf den størknede Natur sig reiser,
Modtag et slet, mislykket Forsøg atter
Her i din Smeltedigel. Støb mig om!
<wrap>     <small><I>Han vil springe ud i Aaen; men standser og skuer op til Himlen, lægger Hænderne paa sit Bryst og siger med smeltet Stemme.</I></small></wrap>
Hvad reiser sig her inderst i mit Bryst?
En anden, høy Natur; meer frie fra Formen
End selve dette Vand. En stolt Natur,
Som vægrer sig ved at erkiendes for
Staldbroder til det nedre Jordiske;
Hvis Kraft sig yttrer i et helligt Haab,
Hvis Næring er Samvittighed og Trøst;
Et uforfængeligt, fromt, venligt Barn!
En Duft, som stiger atter op til Himlen,
Naar Blomsten visner. Ak! en Elskerinde
Som higer trofast fuld af Kierlighed,
At favne hist sin Brudgom. Store Allah!
Og Muhamed, livsalige Prophet!
Her vil jeg, som en angrende, bodfærdig,
Oprigtig Musselmand, forrette først
Min Bøn, før jeg med dristig Finger banker
Paa Dødens løselig tillukte Dør.
<wrap>     <small><I>Han gaaer hen til Aaen for at vaske sine Hænder og sit Ansigt før Bønnen; i det samme glider han ud og styrter i Vandet, men faaer fat om et Klippestykke, som rager op. I det<!-- Topsøe: Idet --> han griber omkring dette, skurer han Fingeren, hvorpaa han har den ham af Noureddin givne Ring.</I></small></wrap>

<center><nonum><sc>Ringens Aand</sc></nonum></center>
<center><wrap><small><I>lader sig flux tilsyne.</I></small></wrap></center>
        Herre! hvad vil du mig?
        See, jeg maa lyde dig.
        Ringen er i din Haand,
        Du tvinger Ringens Aand.
        Ey er det mig, som maa
        Ene tilrede staae;
        Alle de Slaver, som
        Hylde dens Helligdom,
        Knæle til dyben Jord,
        Lystre dit Magtens Ord!

<center><nonum><sc>Aladdin.</sc></nonum></center>
Hvordan? Aladdin er ey end forladt?

<center><nonum><sc>Aanden.</sc></nonum></center>
Dig tusind Aander staaer at tiene brat.

<center><nonum><sc>Aladdin.</sc></nonum></center>
Flyt flux mit Slot, min Brud tilbage nu!

<center><nonum><sc>Aanden.</sc></nonum></center>
Af Ringens Aand <I>formeget</I> fordrer du.

<center><nonum><sc>Aladdin.</sc></nonum></center>
Af Ringen? Hvilken Ring befaler her?

<center><nonum><sc>Aanden.</sc></nonum></center>
Den Ring, som funkler paa din Finger, der!

<center><nonum><sc>Aladdin.</sc></nonum></center>
Saa hielp mig op igien af dette Vand!

<center><nonum><sc>Aanden.</sc></nonum></center>
Nu staaer du atter paa den sikkre Strand.

<center><nonum><sc>Aladdin.</sc></nonum></center>
Hvad er din Magt, hvad er dit Kraftens Liv,
Hvis du ey skaffe kan min Borg, min Viv?

<center><nonum><sc>Aanden.</sc></nonum></center>
Vær ey ubillig, og vær uforsagt!
Hver Kraft har jo sin egen Virkningsmagt.

<center><nonum><sc>Aladdin.</sc></nonum></center>
Hvori bestaaer da din, hvis den er til?

<center><nonum><sc>Aanden.</sc></nonum></center>
Jeg bringer dig, min Ven! hvorhen du vil,
Jeg siger dig hvad du vil vide. 

<center><nonum><sc>Aladdin.</sc></nonum></center>
                                               <nonum>Ha!</nonum>
Hvor stander da mit Slot?

<center><nonum><sc>Aanden.</sc></nonum></center>
                                         <nonum>I Afrika.</nonum>

<center><nonum><sc>Aladdin.</sc></nonum></center>
I Afrika? Ha! jeg forstaaer det. Godt!
Og hvor er da min Hustrue?

<center><nonum><sc>Aanden.</sc></nonum></center>
                                             <nonum>Paa dit Slot.</nonum>

<center><nonum><sc>Aladdin.</sc></nonum></center>
Af Trolden røvet, maa hun hos ham boe?

<center><nonum><sc>Aanden.</sc></nonum></center>
Men dog sin Husbond og sin Ære troe.

<center><nonum><sc>Aladdin.</sc></nonum></center>
Saa bring mig hurtig da den lange Vey!

<center><nonum><sc>Aanden.</sc></nonum></center>
En snellere Befordring faaer du ey.
<center><nonum><small><I>Han forsvinder med Aladdin.</I></small></nonum></center>

---

H3:Femte Akt

I:oehlen2002030335
T:Afrika
TYPE:motto
N:Teksten følger <I>Poetiske Skrifter</I> (1805), II, side 322-26.

<center><nonum><sc>Aladdin</sc></nonum></center>
<center><wrap><small><i>ligger og sover i en stor Have, under et skiønt Æbletræe. I Baggrunden hans Pallads.</i></small></wrap></center>

<center><nonum><sc>Zephyr.</sc></nonum></center>
Nu har jeg bragt Rosernes Duft til min Ven,
Omflagret hans Tinding og Fod.

<center><nonum><sc>Lympha.</sc></nonum></center>
Og nu har min Morgendug kiølet igien
Det hidsige, stormende Blod.

<center><nonum><sc>Fuglene i Træet</sc></nonum></center>
Og nu har vi siunget og sprunget omkring,
Og qviddret saa høit udi Skye.
Fra den Tid, han kiender sin funklende Ring,
Saa er han forstandig paa nye.
Fat Mod, vor Aladdin! Aladdin, fat Mod!
Snart, snart er din Kummer forbi.
Da rinder saa let og fornøiet dit Blod,
Og da er du munter, som vi.

<center><nonum><sc>Aladdin</sc> <small><i>vaagner.</i></small></nonum></center>
Hør, hvor de muntre Fugle qviddre sødt!
Hvor dette Græs er duftende og blødt. -
O Himmel! hvad er det jeg seer? Mit Pallads!
Er jeg i Afrika? Var det om Ringen
Og Ringens Aand da ingen flygtig Drøm?
<center><nonum><small><i>Reiser sig.</i></small></nonum></center>
Ja, ved Propheten, ja! Det er mit Slot.
Et Vindve aabner sig. O store Gud!
Det er min Hustrue, det er min Gulnare!

<center><nonum><sc>Gulnare</sc> <small><i>i Vinduet.</i></small></nonum></center>
Hvem er, i Kappen hist, den unge Mand?
Hvorledes er han kommen over Muren?
O Himmel! hvor han er Aladdin liig.

<center><nonum><sc>Aladdin</sc></nonum></center>
<center><wrap><small><i>breder sine Arme imod hende.</i></small></wrap></center>
Gulnare!

<center><nonum><sc>Gulnare.</sc></nonum></center>
                   <nonum>Gud, min Husbond! Er det dig?</nonum>

<center><nonum><sc>Aladdin.</sc></nonum></center>
O! hvordan kan jeg flyve i din Favn,
Tilbedte!

<center><nonum><sc>Gulnare.</sc></nonum></center>
                 <nonum>Søde Fryd paa tunge Savn!</nonum>
<wrap>     <small><i>Hun gaaer fra Vinduet; en Dør lukkes op i Baggrunden. Aladdin iler ind.</i></small></wrap>

<center><nonum><sc>Fugle-Chor.</sc></nonum></center>
        Længe borte fra sin Ven,
        Hurtig komme sammen igien,
        O hvor det er sødt, hvor sødt!
        Hurtig skildt og hurtig mødt.

<center><nonum><sc>En Han.</sc></nonum></center>
        Husker du, Guldvingelil!
        Da vi kom fra sidste Flugt?
        Træet var saa tyst og stil,
        Reden rundt med Grene lukt.
        Jeg kom først, du var der ey,
        Kommen bort paa langen Vey,
        Da vi fløi fra Nordens Iis
        Hiem til Østens Paradis.
        Ak! da sad jeg saa allen',
        Paa den fulde Sommergreen;
        Klagede min Sorg, saa mod,
        Hyrder og Piger om Træet stod;
        Lytted gierne til min Sang,
        Vidste ey min Barm var trang.

<center><nonum><sc>Hunnen.</sc></nonum></center>
        O! jeg husker det jo nok.
        Da den lange Fugleflok
        Styrted ned fra Nord til Syd,
        Under Spil og Sang og Lyd!
        Blanding af alle Slægter var der,
        Cimbrer, Teutoner og Longobarder.
        Guldvinge søgte i al den Støy,
        Hvor hendes elskede Mage fløy;
        Og da hun dig ikke fandt
        Flux hun hen i Luften svandt;
        Gav sig ikke langsom Tid,
        Flygted qviddrende herhid,
        Tænkte: Sidder han ikke der,
        Ak, hvor mon vel da han er?

<center><nonum><sc>Hannen.</sc></nonum></center>
        O! da fandt du mig, min Viv!

<center><nonum><sc>Hunnen.</sc></nonum></center>
        O! hvor det da var et Liv.

<center><nonum><sc>Begge.</sc></nonum></center>
        Grenen, med sit bløde Hæng,
        Blev vor anden Brudeseng.

<center><nonum><sc>Chor.</sc></nonum></center>
        Længe borte fra sin Ven,
        Hurtig komme sammen igien,
        O hvor det er sødt, hvor sødt!
        Hurtig skilt og hurtig mødt.

---

I:oehlen2002030336
T:Aladdins Pallads
TYPE:motto
N:Teksten følger <I>Poetiske Skrifter</I> (1805), II, side 326-28.

<center><nonum><sc>Aladdin. Gulnare.</sc></nonum></center>

<center><nonum><sc>Aladdin.</sc></nonum></center>
Af hvad du her har sagt mig, kiere Hustrue!
Seer jeg at Alt kan blive godt endnu.
Af min oprigtige Tilstaaelse<note>Tilstaaelse] Tilstaaelse.</note>
Du kiender nu vor Modgangs skiulte Kilde.
Den Snedige er mere klog end jeg,
Han bærer Lampen med sig, hvor han gaaer.
Det giør os vel vort Arbeid noget længer,
Men kan dog aldrig meer end sinke det.
Propheten signe dig, min elskte Hustrue!
For din Standhaftighed. Tilgiv de Taarer,
Den store Frygt, og al den Ængstelse,
Som min Letsindighed har kostet dig.
Du veed, jeg sagde dig det nys, hvor haardt
Jeg straffet blev derfor med Skam og Dødsfrygt.
Mit Mod var reent forsvundet med min Lykke.
Nu smiler freidigt Alt paa nye, som før.

<center><nonum><sc>Gulnare.</sc></nonum></center>
Min elskte Husbond! Muhamed forbyde,
At daarlig med min Frygt jeg skulde prøve,
At svække her dit Mod; men, elskte Ven!
Saa ganske sikkre om vor Velfærd er vi
Dog heller ikke. Trolden eyer Lampen!
Og hvad er vel vor Seier uden den?
Hvorledes faae vi den? Han giemmer den
Indviklet i et fiint og linnet Klæde,
Forsigtig paa sit blotte Bryst. Hvortit
Har han ey vist mig den, til Haan for dig?
Hvor ofte har han søgt at giøre dig
Forhadt i mine Øine? Naar han ey
Er udreist, som just nu, saa pleier han
At komme her engang om Dagen, og
At plage mig med Elskov, og med Ømhed,
Og frække Bønner om Gienkierlighed.
Hidtil har min Bedrøvelse og Afskye
Holdt ham fra Livet. Men, min elskte Ven!
Hvor længe varer det? Thi jeg er vis paa,
At ikkun Tanken om, at Tiden vilde
Udslette din Erindring af mit Hierte
Og komme hans Paatrængenhed til Hielp,
Har giort ham saa taalmodig og ærbødig.

<center><nonum><sc>Aladdin.</sc></nonum></center>
Min Hustrue! Hør min Bøn: Vær ganske rolig.
Lad een af dine tro Slavinder lukke
Mig ud, forsigtig, af den skiulte Løngang.
Mod lumske Fiender er man nødt at gribe
Til skiulte Vaaben. Herfra til Marrokko
Er kun en Fierdingvei, som du har sagt.
Indhyllet tæt i denne gamle Kappe
Skal Trolden selv ey kiende mig igien.
Lad din Slavinde vente mig ved Døren.
Jeg kommer snart igien; men med et Pulver,
Som bliver Noureddin et Brev fra Døden.
Sæt du imidlertid dig ved dit Natbord,
Og pryd dig med din allerbedste Pragt,
At Trolden, naar han atter kommer hiem,
Kan troe, du har forandret dine Tanker,
Og at du ønsker nu at tækkes ham.
Levvel saa længe, elskede Gulnare!
Stol tillidsfuld paa mig, og vær ey bange.

<center><nonum><sc>Gulnare.</sc></nonum></center>
Du har forjaget al min Angst og Frygt,
Som Dagen, naar den venlig nærmer sig
Med roligt Smil til bange Drømmers Leye.
<center><nonum><small><i>De gaae.</i></small></nonum></center>

---

I:oehlen2002030337
T:Apothek
TYPE:motto
N:Teksten følger <I>Poetiske Skrifter</I> (1805), II, side 329-33.

<wrap><center><sc>Apothekeren. Aladdin</sc> <small><i>hyllet i sin gamle Kappe.</i></small></center></wrap>

<center><nonum><sc>Aladdin.</sc></nonum></center>
God Dag, min Ven! Aa vil I give mig
Det Pulver, som jeg her har skrevet op.

<center><nonum><sc>Apothekeren</sc></nonum></center>
<center><nonum><small><i>seer paa Seddelen.</i></small></nonum></center>
Det Pulver? <small><i>Seer paa Aladdin.</i></small> Vil du have dette Pulver?

<center><nonum><sc>Aladdin.</sc></nonum></center>
Ja, kiere Herre! Hold mig ikke op.

<center><nonum><sc>Apothekeren.</sc></nonum></center>
Hvad vil du fattige Dievel med det Pulver?
Har du vel Raad til at betale det?
En saadan kraftig, sielden Medicin!<note>En] Een</note>
Hvad vil du med det? Veed du det er Gift?
Vil du forgive dig?

<center><nonum><sc>Aladdin.</sc></nonum></center>
                             <nonum>Ney, ikke <i>mig</i></nonum>
Men <i>Andre.</i>

<center><nonum><sc>Apothekeren.</sc></nonum></center>
                               <nonum>Andre? Andre? Endnu bedre!</nonum>
Flux følg mig hen til Cadi!

<center><nonum><sc>Aladdin.</sc></nonum></center>
                                            <nonum>Hør min Ven!</nonum>
Jeg vil dog give Jer et kierligt Raad.

<center><nonum><sc>Apothekeren.</sc></nonum></center>
Et kierligt Raad? Og hvad er det?

<center><nonum><sc>Aladdin.</sc></nonum></center>
                                                      <nonum>I altid</nonum>
Skal lade Folk smukt tale ud af Munden.

<center><nonum><sc>Apothekeren</sc> <small><i>hidsig.</i></small></nonum></center>
Tael! Har du ikke sagt du vil forgive?
Hvad? Kan du nægte det? Og hvis det var
Dig selv, saa fik det være, som det er.
Men Andre! Andre til! Det er det bedste.
Hvem vil du da forgive? Strax bekiend!
Det bliver en fordømt Historie.
Hvem vil du sende i den anden Verden?

<center><nonum><sc>Aladdin</sc> <small><i>rolig.</i></small></nonum></center>
                                                              <nonum>Fluer!</nonum>

<center><nonum><sc>Apothekeren.</sc></nonum></center>
Hvad?

<center><nonum><sc>Aladdin.</sc></nonum></center>
             <nonum>Fluer!</nonum>

<center><nonum><sc>Apothekeren.</sc></nonum></center>
                           <nonum>Fluer?</nonum>

<center><nonum><sc>Aladdin.</sc></nonum></center>
                                         <nonum>Rigtig.</nonum>

<center><nonum><sc>Apothekeren.</sc></nonum></center>
                                                      <nonum>Dræbe Fluer</nonum>
Med dette kostelige, sieldne Pulver?

<center><nonum><sc>Aladdin.</sc></nonum></center>
Seer I, jeg er en vederhæftig Mand.
Det kommer mig just ey saa nøie an paa
Ret lækkert at traktere mine Fluer
Engang imellem.
<wrap><center><small><i>Tager en Guldpenge op og rækker ham.</i></small></center></wrap>

<center><nonum><sc>Apothekeren.</sc></nonum></center>
                           <nonum>Ja see saa! See saa!</nonum>
Det er en anden Sag, min gode Mand!
I taer ey ilde op min Hastighed!
Med slige Ting man være maa forsigtig.
Man har jo dog en Slags Samvittighed!

<center><nonum><sc>Aladdin.</sc></nonum></center>
Ja det forstaaer sig selv. Men siig mig nu,
Naar man vil dræbe ret en dygtig Flue,
Hvor meget har den nødig da?

<center><nonum><sc>Apothekeren</sc> <small><i>venlig.</i></small></nonum></center>
                                                 <nonum>Min Herre!</nonum>
Det kommer an paa Fluens Størrelse.
Hvis det er det almindelige Slags,
Saa kan I gierne med et ringe Gran
Slaae nogle Tusinde ihiel, naar kun
I blander Giften med lidt Vand og Sukker.
<center><nonum><small><i>Han flyer ham Pulveret.</i></small></nonum></center>

<center><nonum><sc>Aladdin</sc></nonum></center>
<wrap><center><small><i>i det han putter det i Lommen.</i></small><center></wrap>
Men - naar nu Fluen er saa stor, som I?

<center><nonum><sc>Apothekeren</sc> <small><i>angest.</i></small></nonum></center>
Saa stor som jeg? Ja tænkte jeg det ikke!
I vil vist giøre en Ulykke med det.
Saa stor som jeg? Hvad er det for en Snak?
Saa stor er ey den største Hesteflue.

<center><nonum><sc>Aladdin</sc> <small><i>bestandig rolig.</i></small></nonum></center>
Ja seer I vel! Den Ting den har en Hale.
Jeg svær Jer til, at jeg vil dræbe Fluer;
Men da de er i Hov'det paa en <i>Mand,</i>
Saa maa han jo ha Pulvret ind i Munden.

<center><nonum><sc>Apothekeren.</sc></nonum></center>
Du hellige Prophet! Hør, jeg giør Anskrig!

<center><nonum><sc>Aladdin.</sc></nonum></center>
Det vil jeg ikke haabe. I har vist
Saamegen sund Forstand, at I begriber
Hvor let det er mig, hvis I blier uartig,
At klemme Jer om Halsen saa I gaber.
Og saa er det: at stikke Pulveret
I Munden paa Jer og at løbe bort
Et Øiebliks Forretning, som I seer!

<center><nonum><sc>Apothekeren.</sc></nonum></center>
Det er jo ret et Dievels Menneske!
Gaae hen for mig, og henret hvem I vil,
Naar kun I sparer mig, min Hustrue og
Min lille Hassan, med de skieve Been!

<center><nonum><sc>Aladdin.</sc></nonum></center>
Farvel, min Ven! I kan jo vel begribe,
At det var Spøg altsammen. Vær I rolig.
<center><nonum><small><i>Gaaer.</i></small></nonum></center>

<center><nonum><sc>Apothekeren</sc></nonum></center>
<center><nonum><small><i>seer efter ham.</i></small></nonum></center>
Hvem veed hvortil den Karl vel er capabel?
Men han betaler strax og ræsonabel.<note>han betaler] betaler</note>
Ak! man maa taale meget, nuomstunder,
For ey at støde sine bedste Kunder.
<center><nonum><small><i>Gaaer ind.</i></small></nonum></center>

---

I:oehlen2002102001
T:Aladdins Pallads
TYPE:motto
N:Teksten følger <I>Poetiske Skrifter</I> (1805), II, side 333-35.

<center><nonum><sc>Gulnare</sc>, <small><i>hendes</i></small> <sc>Amme.</sc></nonum></center>

<center><nonum><sc>Gulnare.</sc></nonum></center>
Har du nu giemt Aladdin vel, min Amme?

<center><nonum><sc>Ammen.</sc></nonum></center>
Ja Barn! nu staaer han hist i Kabinettet,
Tæt ved den store Spisesal, at han
Kan høre hvert et Ord der bliver talet,
Og komme frem naar det er Tid.

<center><nonum><sc>Gulnare</sc> <small><i>sukker.</i></small></nonum></center>
                                                      <nonum>Ak Himmel!</nonum>
Jeg er saa angst og saa bespændt.

<center><nonum><sc>Ammen.</sc></nonum></center>
                                                       <nonum>Mit Barn!</nonum>
Det maa du ikke være. Vær du frisk!
Hvad er der i at slaae en Trold ihiel?
O! lad mig see at du betaler ham,
Den onde, visne Beenrad, sit Bedrag,
Som jeg befordred, skiønt uskyldigviis.
Ak, du kan troe mit Barn! at jeg har havt
Ret mangen vaagen Nat for den Sags Skyld,
Og grædt derfor, ret mangen, bitter Time.
Men nu er det forbi. Vær nu kun rolig!
Pas paa dit Snit, og lad dig ey forbluffe!
Jeg har alt ladet Spisebordet opslaae
Midt i den store Sal. Naar nu han kommer,
Saa skal du byde ham et Aftensmaaltid,
Det sidste haaber jeg i dette Liv,
Ifald du blander med Behændighed,
(Hvad ey jeg tvivler om) det hvide Pulver
Med Vinen, i den funklende Pokal.

<center><nonum><sc>Gulnare.</sc></nonum></center>
Ja, kiere Moder! jeg vil være rolig.
Jeg seer, paa dette Værk beroer vor Skiebne.

<center><nonum><sc>Ammen.</sc></nonum></center>
Og altsaa paa din egen Villie, Barn!
Vær uden Frygt! Spar ey paa Pulvret, Barn!
Kom det altsammen i; ryst Bægret vel!
Thi seer du, for at han skal intet mærke
Til Vinens tabte Klarhed, har jeg sat
De store Sølvpokaler ind paa Bordet,
Istedet for de brugelige Viinglas.
O! hvor vil Trolden blive høist forelsket,
Naar han dig seer i denne Høitidsdragt.
Mit kiere Barn! Du er dog ogsaa ret
Den Smukkeste blandt Qvinder, jeg har seet.
Min Melk er kommen dig ret vel tilpas.
Hvor tryllende det hvide, bløde Atlask
Ombølger dette ranke, smekkre Legem!
See, hvor det klare Demants-Belte slynger
Sig om den tynde Midie, medens Silken
Vellystig svulmer op om Barmen her,
Og runder sig, glatglindsende, forneden
Omkring de trinde Lænder. Kiere Barn!
De blodige Rubiner om din Hals
Forhøier din ungdommelige Hvidhed,
Og staae dog langt tilbage for din Mund.
Gaae kun, mit Barn! Og naar til denne Skiønhed
Du lægger et Qvintin af Venlighed,
Saa blinder du saaledes Troldens Øie,
At du kan blande Giften aabenlyst.
<center><nonum><small><I>De gaae.</I></small></nonum></center>

---

I:oehlen2002030338
T:Cabinettet
TYPE:motto
N:Teksten følger <I>Poetiske Skrifter</I> (1805), II, side 336-40.

<center><nonum><sc>Aladdin.</sc></nonum></center>
<wrap><center><small><i>En Hob Klæder hænge omkring paa Væggene.</i></small></center></wrap>

<center><nonum><sc>Aladdin.</sc></nonum></center>
Da, Hændelse! du uformodentlig
Har bragt mig i mit eget Klædningskammer,
Saa falder der mig dog et Indfald ind.
<center><nonum><small><i>Søger omkring og finder endelig en Klædning.</i></small></nonum></center>
Her er den. Rigtig! Her, her er den Klædning,
Som Noureddin forærte mig, som Fætter.
Den vil jeg tage paa, og rede ud
Mit Haar, som dengang just jeg brugte det.
See her! Her er den høie Flitter-Turban,
Som fulgte Klædningen.
<center><nonum><small><i>Han klæder sig om.</i></small></nonum></center>
                                      <nonum>See saa, nu er</nonum>
Jeg klædt i samme Dragt, som sidste Søndag,
Da vi fik giort den smukke, lille Lysttour
Til Biergets Hule, for ihiel at sultes.
Du ædle, fromme, faderlige Fætter!
Nu skal jeg atter see dig i dit Blik,
Naar Døden dæmpet har dets lumske Lue.
Tak være dig, min skiønne Demantsring!
Den glemte han, og glemmer den bestandig;
Thi Allahs Villie dysser hans Erindring
I Søvn. Jeg seer fra Vindvet naar han kommer.
O gid det allerede var forbi!
<wrap>     <small><i>Betragter sin Ring, betænker sig et Øieblik, og støder den derpaa imod Væggen.</i></small></wrap>

<center><nonum><sc>Ringens Aand</sc> <small><i>flux.</i></small></nonum></center>
Hvad vil du mig, min ædle Herre?

<center><nonum><sc>Aladdin.</sc></nonum></center>
                                                      <nonum>Ney!</nonum>
Tie stille! Tie! Jeg vil slet intet vide.
Det var et ubetænksomt, daarligt Indfald.
Jeg vilde spurgt dig om min Skiebne, Slave!
Du veed jo Alt. Jeg vilde forud vidst
Hvorledes denne Hændelse løb af.
Men tie! Tie, kiere Slave! Hvad er Livet,
Naar det nødvendig forud er bestemt?

<center><nonum><sc>Ringens Aand.</sc></nonum></center>
Frygt ey, min ædle Herre! Hvad din Slave
Plat ey formaaer, det frister ham ey heller.

<center><nonum><sc>Aladdin.</sc></nonum></center>
Har du ey sagt, at du kan aabenbare
Mig alting?

<center><nonum><sc>Ringens Aand.</sc></nonum></center>
                    <nonum>Jo. Men derved maa forstaaes</nonum>
Hvad der er skeet og skeer, thi hvad der skal skee,
Er skiult for mig, som det for dig er skiult.

<center><nonum><sc>Aladdin.</sc></nonum></center>
Saa seer du ey i Fremtids lukte Bog?

<center><nonum><sc>Ringens Aand.</sc></nonum></center>
Umiddelbart vel ey, men middelbart,
Fordi den speiler sig i <i>Oldtids.</i>

<center><nonum><sc>Aladdin.</sc></nonum></center>
                                                         <nonum>Siig!</nonum>
Hvorledes klarer det din Fremtids Blik?

<center><nonum><sc>Ringens Aand.</sc></nonum></center>
Hvo Frøet, Saaningen og Jorden kiender,
Kan ogsaa give Nys om Blomstens Art,
Skiønt endnu ey den er af Jorden brudt.

<center><nonum><sc>Aladdin.</sc></nonum></center>
Saa siig mig, vise Aand! Hvad spaaer du mig?

<center><nonum><sc>Ringens Aand.</sc></nonum></center>
Hvad der bag Tiden ligger og bag Rummet,
    Det kræver Spaadommens Natur, min Ven!
    At derom ikkun tales kan forblummet.

Da faaer du først din tabte Skat igien,
    Naar bort du rydder hvad der er til Hinder.
    Ifald det lykkes dig, da har du den.

Thi Mange tælles maae, som Lampens Fiender.
    For dette flux at vise dig, saa vil
    Jeg pege til de halvforglemte Minder.

Den sieldne Lampe driver, rundt, sit Spil,
    Fordeelt i mangt et lidet, kostbart Stykke,
    Thi <i>samlet</i> er den saare sielden til.

Een har det Ydre, som man kalder <i>Lykke,</i>
    Een har det Indre, som man nævner <i>Aand;</i>
    Forenet er den Jordens største Smykke.

Først sammensveitset, ved et magisk Baand,
    Den glæde kan, thi uden Lykke mattes
    Din Siel; og hvad er Lykken uden Aand?

At altsaa den med dristig Haand kan fattes,
    Der kæmpes maa, først efter mandig Strid
    Dens fulde Værd af Eiermanden skattes.

Hvo ey nu fødtes under Stiernen, blid,
    Hvo kun fik ringe Held og sparsom Evne,
    Fremvirket kun til <i>Massen</i> for sin Tid;

Den ofte sig med Raserie vil hævne,
    Vil ændre Viisdoms Plan, og haaner den,
    Fordi den ham ey meer har villet levne.

En sælsom Daarlighed ham river hen;
    Skiønt født til <i>Skal</i> han stolt vil være <i>Kierne;</i>
    Og Herre, skiønt han skabtes til en Svend.<note>Linjen er ikke indrykket i originalen.</note>

Mod denne Vanvid maa sig <i>Kraften</i> værne.
    Gud lagde dybt den i sin Yndlings Barm,
    Det Slette, Nedrige han bort maa fierne.

Paa <i>dobbelt</i> Maade yttrer det sin Harm:
    <i>Een</i> tom, forfængelig vil op sig kæmpe,
    Med malmløs Flid, med nervesvækket Arm;

<i>Een</i> søger kun det Gode ned at dæmpe,
    Fordi naar Alt er uden Værd, som han,
    Sig Alt skal efter Usselheden lempe.

Ifald mod disse <i>To</i> du holder Stand:
    Forfængelige, tomme Drift, som blegner
    Misundelig til Kraftens kiekke Mand;

Og denne Slethed, som i Pølen segner,
    Som kiender ikke Livets Herlighed,
    Som efter egen Smaahed Alt beregner -

Naar disse du har stødt med Vælde ned,
    Kiek, i den allerædleste blandt Kampe,
    Flyer Mørkets Forhæng, som du søndersled -

Og herligt straaler din gienvundne Lampe.
<center><wrap><small><i>Han forsvinder. Aladdin synker hen i dybe Tanker.</i></small></wrap></center>

---

I:oehlen2002030340
T:Den store Sal
TYPE:motto
N:Teksten følger <I>Poetiske Skrifter</I> (1805), II, side 341-51.

<center><nonum><sc>Gulnare. Noureddin.</sc></nonum></center>
<center><wrap><small><i>De sidde sammen til Taffels.</i></small></wrap></center>

<center><nonum><sc>Gulnare</sc></nonum></center>
<wrap><center><small><i>lægger Noget paa hans Tallerken.</i></small></center></wrap>
Tag dette Stykke, Kiere! det er bedre.

<center><nonum><sc>Noureddin</sc></nonum></center>
<center><nonum><small><i>venlig paa sin Maade.</i></small></nonum></center>
Jeg er ey kræsen, elskede Gulnare!
Eet Stykke har jeg, iblandt alle Stykker,
Kun higet efter, det var dig, min Dronning!
Jeg er en versligviis, erfaren Mand,<!-- Topsøe: verdsligviis -->
Alting har jeg forsøgt og giennemskuet.
Naturen skienkte mig en virksom Siel,
Der kaster sig paa Alt, som Morgenduggen.
Kun Kierlighed har jeg endnu ey prøvet,
Den skienkte Lampen mig. Dens bedste Værk!
Troe ey, at jeg er saa forelskt i Lampen.
Den Ære, ved min Flid at fange den,
At jeg kan sige: Eengang fik jeg dig,
Trods al din Modstand, ved min egen Klogskab,
Det er den bedste Nydelse, den gav mig.
Og saa, som sagt, at jeg fik dig, min Dronning!
Føel kun engang hvor varmt mit Hierte banker.
Saa vældigt har det aldrig slaaet før. -
Men hvorfor var du før saa kold imod mig?

<center><nonum><sc>Gulnare.</sc></nonum></center>
I veed, det er ey let at tvinge Smerten,
Og vende strax sig til en stor Forandring.

<center><nonum><sc>Noureddin.</sc></nonum></center>
Det veed jeg, min Hyrdinde! Ja, det veed jeg.
Jeg veed hvad der kan vides her i Verden.
Naturen syntes ret at have skabt mig
Til noget Stort, den gav mig mange Evner,
Som der behøves til at blive viis,
Jeg mener nemlig til at vide Alting.
Hukommelsen var stærk hos mig, som Barn,
Og dertil kom nu at jeg havde Orm,
Saa gad jeg ikke leget med de Andre;
Var vranten, syg; men sad imidlertid
Og lærte mine Lectier paa min Skammel,
Imedens de Andre gik og saae paa Maanen
Og Blomsterne, og sloges alt iblandt.
Da jeg blev større, vilde de forført mig
At løbe efter deres Fruentimmer;
Men dertil var jeg altfor dydig; havde
Desuden ingen Lyst og Drift dertil!
At drikke nu og giøre Maaltid med dem,
Det gad jeg heller ey. Jeg havde ingen
Særdeles Appetit, og Vinen svækker.
Propheten giorde vel, da han forbød den.
Imidlertid saa steeg min Viisdom saadan,
At efter megen Møie, Nattevaagen,
Jeg endelig tilsidst fik grundet ud:
At der var til en Lampe her i Verden,
Som er forunderlig med samt sin Ild.
Den har jeg nu bestandig grebet efter -
Og fik den endelig, som du har seet!

<center><nonum><sc>Gulnare.</sc></nonum></center>
Ja, kiere Ven! det har jeg.

<center><nonum><sc>Noureddin.</sc></nonum></center>
                                           <nonum>Derfor vil jeg</nonum>
Nu ogsaa nyde ret engang mit Liv.
Hidtil har jeg kun liden Omgang havt
Med Qvindfolk. Ting af større Vigtighed
Har altid fængslet mig. Min hele Siel,<note>Siel,] Siel!</note>
Bestandig henvendt paa en værdig Gienstand,
Har ikke denne lette Barnlighed.
Min Tunge er ey vant til smidig Sniksnak;
Og mange Aars udholdne Nattevaagen
Har bleget Roserne paa mine Kinder.
Men svækket er jeg ey. Om Aftnen tør jeg
Dog ikke spise meget, eller hvad
Der kræver stærk Fordøielse. Min Mave
Er ikke med det bedste. Folk af min Stand,
Som ikke har ret stor Bevægelse,
Maa spise lidt kun, og hvad let fordøies.

<center><nonum><sc>Gulnare.</sc></nonum></center>
Det er fornuftigt!

<center><nonum><sc>Noureddin.</sc></nonum></center>
                              <nonum>O! mit gode Barn,</nonum><!-- Topsøe: O, -->
Jeg taler altid sindrigt og fornuftigt.
Dertil er du vel ikke vandt hos denne
Forædte, taabelige Knøs?

<center><nonum><sc>Gulnare.</sc></nonum></center>
                                           <nonum>Ih nu!</nonum>
Lidt Spøg kan ogsaa være godt imellem.

<center><nonum><sc>Noureddin.</sc></nonum></center>
O ja! - Med Maade dog, og yderst sielden.
Jeg hader det, som andet Specerie;
Det heder Blodet og fordærver Maven.
Dog, naar det er en hvæsset Vittighed,
Som træffer bittert paa sit rette Sted;
Naar skarp den revser Vildskab, Sværmerie,
Og denne dumme, flade Drengestolthed,
Der brauter med en lykkelig Natur,
Og ikke med hvad der er Selverhvervet,
Saa laer jeg det endda passere; men
Hvad denne overgivne Kaadhed angaaer,
Som ingen anden Hensigt har end Kaadhed,
Saa væmmes jeg derved, som Manden væmmes
Ved Sukker i en savlet Barnemund.

<center><nonum><sc>Gulnare.</sc></nonum></center>
Endnu et Stykke!

<center><nonum><sc>Noureddin.</sc></nonum></center>
                             <nonum>Ney, min elskte Dronning!</nonum>
Ifald jeg spiser meer, kan jeg ey sove,
Og jeg er meget for en rolig Nat.

<center><nonum><sc>Gulnare.</sc></nonum></center>
Det er alt silde. Det er mørkt; og Himlen
Staaer fuld af Stierner.

<center><nonum><sc>Noureddin.</sc></nonum></center>
                                    <nonum>Hine Stierner lyse</nonum>
Om Natten kun. Jeg seer to Stierner for mig,
Der lyse huldt om Dagen, som om Natten.

<center><nonum><sc>Gulnare.</sc></nonum></center>
I smigrer!

<center><nonum><sc>Noureddin.</sc></nonum></center>
                   <nonum>Alt har sin Tid, siger</nonum>
Den store Salomon. Nu er jeg Beiler,
Naar jeg er bleven Mand, saa vil jeg meer ey
Betiene mig af slige Lignelser,
Som egentlig i Grunden dog er Daarskab.

<center><nonum><sc>Gulnare.</sc></nonum></center>
Hvad kalder man den store Stierne, hisset,
Som funkler med et usædvanligt Lys?

<center><nonum><sc>Noureddin.</sc></nonum></center>
Jeg kan ey see med blotte Øine længer,
Mit Syn er svækket af den megen Læsning.
Men bie, nu har jeg væbnet alt mit Blik.
Hvor, sagde du, at Stiernen skulde funkle?

<center><nonum><sc>Gulnare.</sc></nonum></center>
Der, over Æbletræet!
<wrap><center><small><i>I det Noureddin kiger paa Stiernen, kaster Gulnare Giftpulveret i sit Bæger.</i></small></center></wrap>

<center><nonum><sc>Noureddin.</sc></nonum></center>
                                   <nonum>Ih mit Barn!</nonum>
Saa kiender du ey engang Hundestiernen?
Tiltrække Nattens Stierner sig da ey
Din stadige Opmærksomhed?

<center><nonum><sc>Gulnare.</sc></nonum></center>
                                                <nonum>O jo!</nonum>
Det glæder mig, hvergang jeg seer dem funkle,
Som bedre Blomster i en bedre Hauge.<note>Blomster] Bomster</note>
De vinke mig med deres milde Blik,
Som smaae, uskyldige, lysklædte Engle,
Fra Jorden venligt op til Paradiis.

<center><nonum><sc>Noureddin.</sc></nonum></center>
O! det er Sværmerie. Ney, hvad jeg mener,
Fornøier det dig ey, at kiende Navnet
Paa hver en enkelt Stierne, og at vide
Hvor den skal staae paa Nattens visse Tider?

<center><nonum><sc>Gulnare.</sc></nonum></center>
Ak! det er aldrig faldet end mig ind.
Saa har da alle disse Stierner Navne?

<center><nonum><sc>Noureddin.</sc></nonum></center>
De fleste, Barn! De fleste, Barn! Vi har
Endnu tilbage ikkun <i>Melkeveien,</i>
Der har vor Herre været lidt confus;
Dog, Tid og Flid kan giøre Underværker!

<center><nonum><sc>Gulnare.</sc></nonum></center>
Saa denne Stierne kaldes Hundestiernen?

<center><nonum><sc>Noureddin.</sc></nonum></center>
Ja, Barn! Det er <i>min</i> Stierne, det er den
Hvorunder jeg er født til Verden.

<center><nonum><sc>Gulnare</sc></nonum></center>
<center><nonum><small><i>ryster Giftbægeret.</i></small></nonum></center>
                                                    <nonum>Ey!</nonum>
Men er det sandt, hvad jeg har ladt mig sige,
At Stiernerne skal have en usynlig
Indflydelse paa Menneskenes Liv?

<center><nonum><sc>Noureddin.</sc></nonum></center>
Ja, det er noget nær vel sandt, min Dotter!

<center><nonum><sc>Gulnare.</sc></nonum></center>
Det er dog underligt. - Men ak, hvad tænker
Jeg da vel paa. Jeg blander mig forvoven
I en alvorlig Undersøgelse,
Hvoraf jeg ey det Ringeste forstaaer.

<center><nonum><sc>Noureddin.</sc></nonum></center>
Tael kun fornuftig, Barn! Det giør dig altid
Langt skiønnere i mine Øine, end
Du forhen var.

<center><nonum><sc>Gulnare.</sc></nonum></center>
                         <nonum>Nu, kiere Noureddin!</nonum>
Da det er kommen dog saa vidt med os,
Saa vil jeg ikke vægre mig, min Ven!
Ved, efter persisk Viis, at drikke Jaord. -
Men Himmel! det er sandt, jeg har en <i>Husbond,</i>
Hvorledes kan jeg bryde ham min Troe?

<center><nonum><sc>Noureddin</sc></nonum></center>
<center><nonum><small><i>med et koldt Smil.</i></small></nonum></center>
Vær ubekymret. Drik med mig i Aften!
Før Brylluppet skal jeg nok saa det mage,
At du har ingen Troskab meer at bryde.

<center><nonum><sc>Gulnare</sc></nonum></center>
<center><nonum><small><i>griber Bægeret begeistret.</i></small></nonum></center><note>griber] Griber</note>
O I henrykker mig! Saa kom da nu,
Og byt, paa persisk Viis, det fulde Bæger
Med Eders Siels Veninde. Tøm det ud!

<center><nonum><sc>Noureddin</sc> <small><i>bytter.</i></small></nonum></center>
Hver Draabe skal besegle dette Baand.
<center><nonum><small><i>Han tømmer Bægeret.</i></small></nonum></center>

<center><nonum><sc>Gulnare</sc></nonum></center>
<wrap><center><small><i>sætter sit, stirrer først paa ham og dernæst ud af Vinduet til Himlen.</i></small></center></wrap>
Mig synes Hundestiernen blegner.

<center><nonum><sc>Noureddin.</sc></nonum></center>
                                                      <nonum>Ha!</nonum>
Veninde! Jeg faaer ondt.

<center><nonum><sc>Gulnare</sc> <small><i>skielvende.</i></small></nonum></center>
                                       <nonum>Vær rolig, Ven!</nonum>
Det gaaer snart over.

<center><nonum><sc>Noureddin.</sc></nonum></center>
                                   <nonum>Ha! Jeg bliver kold!</nonum>
Jeg kan ey røre mig, mit Øie mørknes,
Og i min Indvold raser Dødens Smerte.
<wrap><center><small><i>Døren aabner sig sagte i Baggrunden.</i></small></center></wrap>

<center><nonum><sc>Aladdin</sc></nonum></center>
<wrap>     <small><i>træder ind i sin gamle Dragt, gaaer med langsomme Skridt og med Armene overkors hen imod Noureddin, standser i nogen Afstand, betragter ham en tidlang og siger derpaa i en rolig Tone.</i></small></wrap>
God Aften, Fætter!

<center><nonum><sc>Noureddin.</sc></nonum></center>
                                  <nonum>Død og Helvede!</nonum>
Aladdin!
<wrap><center><small><i>Han vil gribe efter Lampen paa sit Bryst, men hans Haand synker magtesløs ned.</i></small></center></wrap>

<center><nonum><sc>Aladdin.</sc></nonum></center>
Bie, jeg skal hielpe Jer; det er nok Lampen,
I famler efter?
<wrap>     <small><i>Han tager den ud af Noureddins Barm og rækker ham den.</i></small></wrap>
                        <nonum>See der er den, Fætter!</nonum>
Jeg lovte Eder den jo, paa mit Ord,
Naar først jeg heelt var kommen op af Hulen.

<center><nonum><sc>Noureddin</sc></nonum></center>
<wrap><center><small><i>griber efter den, hans Arm synker.</i></small></center></wrap>

<center><nonum><sc>Aladdin</sc></nonum></center>
<wrap><center><small><i>vender den for hans Øine.</i></small></center></wrap>
See! hvor den funkler i sin Kobberlue.
I har poleert den, seer jeg, siden sidst.
Saa tag den, Fætter! Lad Jer ikke nøde.

<center><nonum><sc>Noureddin.</sc></nonum></center>
Aladdin! Ha! du har forgivet mig.

<center><nonum><sc>Aladdin.</sc></nonum></center>
Det har jeg, Fætter! Et forgiftigt Kryb,
Som bruger den af Skiebnen givne Livskraft
Til <i>Braad</i> kun, for at bringe Død og Rædsel,
Maa fældes paa sin egen, lumske Viis.
At vandre aabenlyst mod den var Vanvid,
Da strax den vilde gribe til sin Braad.
Jeg haaber at forsvare det for Gud,
At jeg i dig har seet en giftig Bræmse,
Hvis hele Liv, en vild, begierlig Tørst,
Blev slukket i Begierlighedens Bæger.

<center><nonum><sc>Noureddin</sc> <small><i>døer.</i></small></nonum></center>

<center><nonum><sc>Gulnare.</sc></nonum></center>
O Himmel! han er død.

<center><nonum><sc>Aladdin.</sc></nonum></center>
                                      <nonum>Min tro Veninde!</nonum>
Forføy dig i dit Kammer. Denne Dødning
Er ingen værdig Gienstand for dit Blik.
Desuden - du forstaaer hvad jeg vil sige.

<center><nonum><sc>Gulnare.</sc></nonum></center>
Ja, lad mig gaae. Jeg taaler ey at see
Den stærke Aand, saa lidt som dette Liig.
<center><nonum><small><i>Hun gaaer.</i></small></nonum></center>

<center><nonum><sc>Aladdin</sc></nonum></center>
<wrap>     <small><i>seer efter hende. Naar hun er borte gnider han Lampen.</i></small></wrap>

<center><nonum><sc>Lampens Aand</sc></nonum></center>
<center><nonum><small><i>giennem Vinduet.</i></small></nonum></center>
Hvad vil du Herre! See jeg venter paa dit Ord.

<center><nonum><sc>Aladdin.</sc></nonum></center>
Læg dette sorte Liig ned i den sorte Jord.
Og naar du det har giort, iil da paa hurtig Fod,
Og sæt mit Pallads hen der, hvor det fordum stod.

<center><nonum><sc>Lampens Aand.</sc></nonum></center>
Saa hurtig lyder jeg dit strænge Magtens Bud,
Som du i Luften seer et hvidligt Stierneskud.

<center><nonum><sc>Aladdin</sc> <small><i>fortrolig.</i></small></nonum></center>
Du tænkte sikkert ey saasnart at skue mig,
Med Lampen i min Haand, at kunde byde dig?<!-- Topsøe: kunne -->

<center><nonum><sc>Lampens Aand.</sc></nonum></center>
Jeg tænker ikke, alt hvad Allah mig har skienkt,
Er det at rette ud, hvad Lampens Drot har tænkt.
<wrap><center><small><i>Han forsvinder med Liget. Aladdin gaaer ind i Sideværelset.</i></small></center></wrap>

---

I:oehlen2002102002
T:Ispahan
TYPE:motto
N:Teksten følger <I>Poetiske Skrifter</I> (1805), II, side 352-60.

<wrap><center><small><I>Sultanens Sovegemak.</I></small> <sc>Soliman</sc> <small><I>ligger og sover under en Thronhimmel. Hans</I></small> <sc>Hofnar</sc> <small><I>kommer ind med et stort Klæde om Hovedet, gaaer hen til Sengen og rusker i ham.</i></small></center></wrap>

<center><nonum><sc>Narren.</sc></nonum></center>
Hey! Sultan! Sultan! Troendes Behersker!
Du har jo eengang dog paataget dig
Det Kæmpeværk, at vaage over Landet!
Er det da nu Maneer, at ligge saadan
Og snue ud paa Formiddagen? Hvad?

<center><nonum><sc>Soliman</sc> <small><I>vaagner.</i></small></nonum></center>
Hvad vil du, Nar?

<center><nonum><sc>Narren.</sc></nonum></center>
                                <nonum>Ret og Retfærdighed!</nonum>
Ifald en Nar har ogsaa Ret.

<center><nonum><sc>Soliman.</sc></nonum></center>
                                           <nonum>Hvad er der?</nonum>
Er det saa silde, siger du?

<center><nonum><sc>Narren.</sc></nonum></center>
                                          <nonum>Saa silde,</nonum>
At om du reiser dig paa Tæerne,
Saa naaer du med din Haand dog ey til Solen;
Saa høit er den alt over Horizonten.
Men nu vil vi ey tale meer om den.
Jeg har en Bule her, midt i min Pande,
Som er af mere Vigtighed end den,
Og vel saa stor.

<center><nonum><sc>Soliman.</sc></nonum></center>
                            <nonum>Hvad vil det Klæde sige?</nonum>

<center><nonum><sc>Narren</sc></nonum></center>
<center><wrap><small><I>kaster sig paa Knæe.</I></small></wrap></center>
Stormægtigste Monark! O du, hvis Tinding
Naaer til det Yderste af Caucasus,
Ja selv til Ararat, som Nogle mene
Er endnu høiere, hvor Noah stranded;
O du! som strækker ud din ene Arm
Til Ganges, og den anden vældig til
Det sorte Hav; o du! hvis brede Fod
Staaer, herrefast, paa alle Jordens Skatte,
Hvis Øie lever i fortrolig Omgang
Med Himlens Stierner; hør din Tieners Klage!
Og, hvis du ikke er en reen Cujon,
Saa giv ham Ret!

<center><nonum><sc>Soliman.</sc></nonum></center>
                             <nonum>Hvad er der hændet dig?</nonum>

<center><nonum><sc>Narren.</sc></nonum></center>
Forbandet være slige Bygninger,
Som kommer og forsvinder og som kommer
Alt efter eget Indfald! Hvad er det?
Skal vi forandre nu vor gamle Mening
Om Husene? ja, endnu meer, om Slotte?
Er de ey længer <I>faste Eiendomme</I>,
Men kun <I>Løsøre, rørligt Gods?</I> Forbandet!
Det er jo reent mod Loven, store Sultan!
Det er jo Majestæts-Forbrydelse!

<center><nonum><sc>Soliman</sc> <small><I>opmærksom.</I></small></nonum></center>
Forklar dig!

<center><nonum><sc>Narren.</sc></nonum></center>
                      <nonum>Herre! Jeg er kun en Nar,</nonum>
Et tosset Aalehoved, som du veed;
Men ey den Klogeste i hele Landet,
Om det var dig i høieste Person,
Faldt paa, at tage sig iagt for saadant.

<center><nonum><sc>Soliman.</sc></nonum></center>
Tael, eller frygt min Vrede.

<center><nonum><sc>Narren.</sc></nonum></center>
                                         <nonum>Nu jeg taler.</nonum>
Jeg er en Orm, du er en Elephant!
Jeg er et ringe Kid, du er en Oxe!
Jeg lyder dig. Saa skyd da fra dit Øre
Nathuen bort, og anstræng din Forstand! -
Som jeg i Morges gik omkring og rørte
Mit Legem og husvalede min Siel
Ved Solens Opgang, hvis høirøde Kugle,
Midt i det østliggule Skiær, saae ud
Som dit høifyrstelige Blod, da sidst du
Blev aarladt - 

<center><nonum><sc>Soliman.</sc></nonum></center>
                        <nonum>Hør kun! hvilke Lignelser.</nonum>

<center><nonum><sc>Narren.</sc></nonum></center>
En Qvintessens af Smiger, som du seer!
En Anden vilde i det Høieste,
Paa kummerlig Maneer, her sammenlignet
Dit Blod med Solen. Det vil lidt forslaae!
Jeg sammenligner Solen med dit Blod.

<center><nonum><sc>Soliman.</sc></nonum></center>
Tael! eller jeg skal sammenligne den
Med dit.

<center><nonum><sc>Narren.</sc></nonum></center>
               <nonum>Nu veed du vel, (og hvis du ikke</nonum>
Just veed det, hør det førstegang af mig)
At Øiet blindes af at see i Solen.
Da altsaa nu jeg vilde gaae tilbage
Op mod dit Slot, og gik saadan i Tanker<!-- Topsøe: saadan gik -->
Og grundede, (du veed jeg er en Nar,
Og at min Grublen er en Narrefeil)
Saa gik jeg til, og lod mit Hoved hænge,
Og skyndte mig; thi paa den store Plads
Var der jo ingenting at gaae af Vey for!
Den Tanke kom mig dyrt at staae, thi inden
Et Ord jeg vidste af det, stødte jeg
Mit Tankeværksted saa fordømt og haardt,
Saa flux det svulmed med en saadan Bule,
At hvis en Græker møder mig, saa troer han
At jeg er Zeus, og at mit Hoved strax
Skal giøre Barsel med Pallas Athene.

<center><nonum><sc>Soliman.</sc></nonum></center>
Hvad stødte du dig paa da?

<center><nonum><sc>Narren.</sc></nonum></center>
                                             <nonum>Nu hvorpaa</nonum>
Vel andet end paa det fordømte Slot?
Som spørger ingen ad om det maa gaae,
Og heller ingen ad om det maa komme,
Men følger ene sin Comoditet. 

<center><nonum><sc>Soliman.</sc></nonum></center>
Aladdins Pallads?

<center><nonum><sc>Narren.</sc></nonum></center>
                              <nonum>Ja.</nonum>

<center><nonum><sc>Soliman.</sc></nonum></center>
                                                      <nonum>O Gud! min Datter!</nonum>
Er hun der ogsaa?

<center><nonum><sc>Narren.</sc></nonum></center>
                              <nonum>Ja det veed jeg ikke,</nonum>
Thi hende stødte jeg mig ikke paa.
Men denne Rolle her af Pergament
Gav Vagten mig til dig.

<center><nonum><sc>Soliman.</sc></nonum></center>
                                    <nonum>Læs, kiere Nar!</nonum>
Læs høit, og tydeligt, og uden Fagter.

<center><nonum><sc>Narren</sc> <small><I>læser.</I></small></nonum></center>
            Ham, Gud allene Priis!
<wrap>Kongernes Konges Land, det keiserlige Herskab og Rige, som det er hævet over alle andre, lade Gud det evig blomstre.</wrap>

<wrap>    Den ringeste af dine Undersaatter, ringe som et i Luften flyvende Fnug, Aladdin Mustaphas Søn, forkynder sin i høy Grad høie Herre, stor som Salomon, den Almægtiges Skygge, den Barmhiertiges Statholder, Velgierningernes Aabenbarer, Jordens Herre, Soliman Persiens Sultan:</wrap>

<wrap>    Ligesom den evige Guds Naade ubegribelig kom og veeg fra Eders troe Tiener, saaledes er den nu atter vendt tilbage. Slottet for Eders Øine, paa den gamle Plads, tiener heri noksom til Beviis. Saasnart Eders Slave, hvem Eders Mildhed og Naade skienkte sin Dotter, er kommen tilbage med hende fra en Valfart til den hellige Prophets Tempel i Mekka, for der at afvaske Sielens Støv, der saa lettelig klæber sig paa under Livets Reise, og for at takke Allah for sin Naade, iler han med lettet og renset Hierte, at kaste sig for Eders Fødder.</wrap>

<wrap>    Statholderskabets og Herlighedens Stierne komme altid over Eder, fra den overvindende Himmel, med sit Skin og sin lyse Glands.</wrap>

<center><nonum><sc>Soliman.</sc></nonum></center>
Ha, er det sandt! Siig, staaer det alt i Brevet?

<center><nonum><sc>Narren.</sc></nonum></center>
Troer Du at jeg kan digte ud af Hov'det?

<center><nonum><sc>Soliman.</sc></nonum></center>
O hielp mig op af Sengen da! O skynd dig!
At jeg kan see om det er sandt! Kom, skynd dig!

<center><nonum><sc>Narren.</sc></nonum></center>
Du seer jo Bulen i min Pande, Herre!

<center><nonum><sc>Soliman.</sc></nonum></center>
Ifald jeg saae den, hvad beviste det?
Man kan jo støde sig paa mange Ting,
Dertil behøves ingen Trylleslotte.
Desuden seer jeg ey engang en Bule,
Men kun et Klæde om dit Hoved.

<center><nonum><sc>Narren.</sc></nonum></center>
                                                       <nonum>Vantroe!</nonum>
Saa kom da lad mig hielpe dig, min Dreng!
Du bliver gammel nu. Der er din Kaabe!
Vil du hae Kronen paa? Hvor er dit Scepter?
Jeg troer, at det er rullet under Sengen.
Her er det! Fy hvor det er støvet til!
<center><nonum><small><I>Han visker det af og flyer Sultanen det.</I></small></nonum></center>
Kom nu, saa skal du strax faae Syn for Sagn.

<center><nonum><sc>Soliman</sc></nonum></center>
<center><nonum><small><I>gaaer til Vinduet.</I></small></nonum></center>
O Himmel! det er sandt. O Gud, mit Barn!
Saa skal jeg atter see dig før min Død?
Saa skal du trykke mine Øine til?
Og - O jeg maa derover! Flux afsted!
At jeg kan see om det er intet Blindværk.
<center><nonum><small><I>Gaaer.</I></small></nonum></center>

<center><nonum><sc>Narren</sc> <small><I>allene.</I></small></nonum></center>
Og hvormed vil du see det, Soliman?
Med blinde Øine! Jeg maa altid lee,
Naar man paa dette lille, sorte Kul,
Der laaner al sin Smule Gnist paa Borg,
Tør nævne <I>Blindværk</I>. Hvad er Blindværk da?
Har ikke Alt i Verden sin Betydning?
Og hvad er <I>Sandhed?</I> Er det Sandhed, at
Badskiæren, hist, igaar kom drukken hiem?
At Casem kan ey taale Hvideløg?
At Ali æder meer end andre Ti?
Alt hvad der vækker en Idee om ham
Hist oppe, og om det, som han har giort,
Den Sprække, hvorigiennem et bevæbnet
Og kraftigt Øie stundum ind kan titte,
I Kamret hist, hvor Dreierbænken staaer,
Er Sandheds Vey, og hvad det seer, er Sandhed,
Saaledes som den groer i dette Clima.
Den anden Sandhed har en Koe paa Marken,
Der stirrer paa et Træe med dumme Øine,
Halv ubevidst, imens den tygger Drøv.
Alt kaldes Blindværk hvad ey ligefrem
Sig med det grove Hverdags-Liv forener!
Det er det rette Blindværk! Altsaa er
Nok Blindværk egentlig i Grunden <I>Dumhed?</I>
Ja, hvis jeg ikke var en Nar, ved Allah!
Jeg kunde næsten troe jeg havde Ret.
<center><nonum><small><I>Gaaer.</I></small></nonum></center>

---

I:oehlen2002030341
T:Mekka
TYPE:motto
N:Teksten følger <I>Poetiske Skrifter</I> (1805), II, side 360-67.

<wrap><small><i>En stor Plads. I Baggrunden den store Moskee. En utallig Sværm af</i></small> <sc>Pillegrimme, Dervischer, Abdaller</sc> <small><i>og</i></small> <sc>Kalendere.</sc> <small><i>Foran</i></small> <sc>Aladdin</sc> <small><i>og</i></small> <sc>Gulnare,</sc> <small><i>i Pillegrimsklæder, med Vandringsstave i Hænderne.</i></small></wrap>

<center><nonum><sc>Gulnare.</sc></nonum></center>
O, min Aladdin! hvor mit Hierte nu
Er let igien; og er ey dit, min Ven!
Det samme?

<center><nonum><sc>Aladdin.</sc></nonum></center>
                       <nonum>Jo, min Hustrue. Stille Roe</nonum>
Nu hersker der, hvor før Bekymring sad.
Det er en stor Husvalelse og Trøst,
At bede fromt til Gud og takke ham;
Thi den, som stoler daarlig paa sig selv,
Gaaer stolt, hovmodig frem en stakket Tid,
Saalænge intet Vanheld møder ham;
Men møder det, da har han ingen Tilflugt
Og ingen Trøst, da seer han kun i Skiebnen
En grum Tyran og nødes, at fortvivle.

<center><nonum><sc>Gulnare.</sc></nonum></center>
Det Øieblik da ned jeg bukked mig,
For inderligt og fromt at kysse hisset
Den sorte Steen, hvorpaa vor Stammefader,
Den høie Abraham, har sat sin Fod,
Da faldt en Steen bort fra mit Hierte, som
Var mere sort og mere tung end den.

<center><nonum><sc>Aladdin.</sc></nonum></center>
Imorgen gaaer en persisk Caravane,
Saa vil vi langsomt drage hiem med den.
Du veedst jeg giemmer Lampen paa mit Bryst,
Og Ringen sidder fast omkring min Finger,
Men hverken Ringens eller Lampens Aander
Skal giøre os vor Reise magelig.
Som fromme Pillegrimme vil vi drage,
Og dele med de Andre deres Kaar.

<center><nonum><sc>Gulnare.</sc></nonum></center>
Min Husbond! seer du hist den smukke Mand?
Han er ey klædt som Pillegrim, som Dervisch,
Ey heller som Abdalla og Kalender.

<center><nonum><sc>Aladdin.</sc></nonum></center>
Hvor, Elskte?

<center><nonum><sc>Gulnare.</sc></nonum></center>
                         <nonum>Hisset! Seer du ham da ey?</nonum>
Ham i den hvide Underkiole, aaben
For Brystet og med brede, vide Ærmer!
Hans Kiortel derimod er ærmeløs;
For Turban har han en høipullet Hue;
En Taske giorder sig om Livet, hvori
Der stikker Bøger, Blækhorn og Papir;
Og flagrende et broget Blomsterflor
Sig slynger let omkring den høire Skulder
Og venstre Arm.

<center><nonum><sc>Aladdin.</sc></nonum></center>
                             <nonum>Det er en persisk Digter.</nonum>

<center><nonum><sc>Gulnare.</sc></nonum></center>
Nu sætter han sig ned. Man bringer ham
En Strengeleeg, nu spiller han og synger.

<center><nonum><sc>Aladdin.</sc></nonum></center>
O kom da, lad os lytte til hans Røst!
Hvo elsker ey den hulde Digtekunst?
Selv Fieldet yttrer med sin høie Gienlyd
At det har Sangen kier. Ved Nattergalens
Sølvklare Stemme aabner Rosen sig,
Kamelen hopper let igiennem Dalen
Ved Lyden af sin Førers Tryllefløite,
Og skulde Mennesket da ikke frydes
Ved Digtekunstens Ynde? O! saa var han
Jo mere følesløs end Fieldets Steen.

<center><nonum><sc>Sangeren</sc></nonum></center>
<wrap><small><i>griber i Strengene. Neppe mærke de forsamlede Skarer dette, førend de skynde sig hen og omringe ham i en tæt Kreds, naar Alting er stille begynder han.</i></small></wrap>

Du fromme Sværm! du hulde Vandringskare!
    Lad mine Harpetoner lokke dig!
    Jeg i en hellig Sang vil aabenbare
    Det gamle Sagn, som her besieler mig.
    For ud at sone dine Synder, svare,
    Herhid med Bøn du har begivet dig,
    Hvor Patriarkens Fod har sat sit Stempel,
    Hvor helligt hæver sig Prophetens Tempel.

Alt hvad der skeer i Verden snart forsvinder,
    Den største Handling varer kun et Blund,
    I gamle Ziffrer, som i gamle Minder
    Den fromme Krønnik søger Tilflugt kun;
    At Glemsels Taage ey den overvinder
    Maa Sagnet vækkes, tolkes mangen Stund;
    Og for nu svundne Liv tit at forynge
    Gud skabte Sangeren og lod ham synge.

Abraham Asars Søn i fordums Dage
    Drog med sin Hustrue fra Ægypti Land,
    Den rige Frugtbarhed han lod tilbage
    Og frygted ikke for arabisk Sand;
    Ned satte han sig med sin gamle Mage
    Ved Arafat, den stærke Høvidsmand;
    Araberen, hvis Kraft kan intet hæmme,
    Lod snart ham Nilens dorske Slaver glemme.

Men da nu Sara var en gammel Qvinde,
    Og hverken fyrig længer, eller skiøn,
    Saa gik han til en ung Araberinde
    Og avled med den friske Møe en Søn.
    Men Hagar tiente Sara som Slavinde;
    Thi skiulte hun sin Frugtbarhed i Løn.
    Og da nu Tiden kom, hun skulde føde,
    Saa gik hun ud i Ørken, vild og øde.

Med Kierlighed og Frygt var Hiertet blandet,
    Høit Patriarkens Røst i Ørken lød.
    Tilsidst han fandt sin Hagar midt i Sandet,
    Med et fuldvægtigt Foster i sit Skiød.
    Hun smægted og hun længtes efter Vandet,
    Som høit i Luften frem af Jorden brød;
    Thi Barnets Fod et Væld strax havde tvunget
    At springe der, hvor intet før var sprunget.

At Hagar nu af Vandet kunde nyde,
    Som vildt og skumfuldt op i Luften sprang,<note>skumfuldt] skamfuldt</note>
    Fik Abraham med Sand det til at flyde
    I dæmpet og i rolig Kildegang.
    Derpaa Forældrene sig monne fryde
    Ved Barnets Aasyn, sang en hellig Sang,
    Og toede det i klare, kiølne Qveld,
    Og gav det Navn, og det heed Ismael.

Ismaelitter! Derfor lokker Eder
    Den nøgne Ørk saa selsomt i sin Favn,
    Hvor intet Palmetræe med Skygge freder,
    Er dog den raske Rytters Fødestavn;
    Hvergang I kommer til en enkelt Ceder,
    Da hvidsler den Jer Stammefaders Navn.
    Han blev en herlig Helt, en vældig Jæger,
    Hans Aand igiennem Ørken sig bevæger.

Kort efter Sønnens Fødsel huld fremtraade
    For Abraham i Drømme Gabriel.
    Dig skienker, sagde han, Jehovas Naade,
    At bygge ham et Huus ved klaren Qveld,
    Som nylig født, med spæden Fod optraade
    Din førstefødte Søn, din Ismael.
    Lad høie Piller hvalte Hvælving bære,
    Og giør et Offer der til Herrens Ære.

Da Abraham, den fromme Herrens Mand,
    Nu spurgte: Hvordan skal jeg Huset bygge,
    Hvor der er intet uden Flyvesand,
    Og ingen Steen, og ingen venlig Skygge?
    Da sænkte Gabriel sin Lillievand
    Og sagde: Elskte! Du skal Huset bygge
    Fast paa din Troe, den skal du ikke slippe,
    Saa bygger du dit Tempel paa en Klippe.

Og ned fra Bierget Arafat, hist oppe,
    Hvor nys du bad, du fromme Vandringsflok!
    Der løste sig fra morgenrøde Toppe
    Lidt efter lidt den klare Marmorblok,
    Og delte sig, og faldt i rige Skokke
    Til Kilden ned, og der var Stene nok.
    Og Abraham tog Stenene fra Fieldet
    Og bygged Gud et Huus ved Kildevældet.

Men da en Marmorsteen nu blev tilbage,
    Af mægtigt Omfang og af sieldent Brud,
    Da hæved den sin Røst med stille Klage:
    Hvi maa jeg ikke ogsaa tækkes Gud?
    Dens Fromhed monne Herren høit behage.
    Da traade Abraham paa Almagts Bud
    Et Spor i Stenen, hvortil daglig klæber
    Sig fromme Slægters fromme Andagtslæber.

Og - o hvor underligt det Store mødes,
    Af Allah elsket frem og forudseet!
    Der, hvor han Ismael lod fordum fødes,
    Han fødes lod vor hellige Prophet.
    Det gamle Huus, som ned af Tiden brødes,
    Som mange Slægters Øine havde seet,
    Det reiste sig med dobbelt milde Miner,
    Thi Mahoms Tempel staaer paa dets Ruiner.

O kommer! lader os endnu engang
    Med hellig Taushed ind i Templet træde!
    Paakalder Allah der med Bøn og Sang,
    At Gabriel i Morgenrødens Klæde
    Nedsvinger sig, at Sølvbasunens Klang
    Kan alle vore Hierter helligt glæde.
    Kom, Islamitter! følger mine Fied!
    Een er vor Gud, hans Tiener Muhamed!

<wrap><center><small><i>De forsamlede Skarer gientager alle den sidste Linie og følge Sangeren ind i Templet.</i></small></center></wrap>

---

I:oehlen2002102003
T:Et andet Sted i Staden Mekka
TYPE:motto
N:Teksten følger <I>Poetiske Skrifter</I> (1805), II, side 368-72.

<center><nonum><sc>Fatime. Hindbad</sc> <small><i>i Pillegrimsdragt.</i></small></nonum></center>

<center><nonum><sc>Hindbad.</sc></nonum></center>
Guds Fred med dig! Propheten signe dig!

<center><nonum><sc>Fatime.</sc></nonum></center>
Tak for dit Ønske, fromme Vandringsmand!

<center><nonum><sc>Hindbad.</sc></nonum></center>
From kan jeg ikke kaldes, naar jeg staaer
Ved Siden af den hellige Fatime.

<center><nonum><sc>Fatime.</sc></nonum></center>
Allah er hellig, Muhamed er hellig,
Jeg er en skrøbelig, en blysom Qvinde.

<center><nonum><sc>Hindbad.</sc></nonum></center>
Dit Rygte er bekiendt. Den Godes Rygte
Udbreder sig, som Morgenrødens Straaler,
Og lokker Nattens Sønner hid, at de
Kan vederqvæges i det varme Skiær.

<center><nonum><sc>Fatime.</sc></nonum></center>
Hvor er du fra?

<center><nonum><sc>Hindbad.</sc></nonum></center>
                           <nonum>Mit Hiem er Afrika.</nonum>
Men skiønt Arabiens Ørk, det røde Hav,
Og Nilens Sump var mellem mig og dig,
Saa lød dit fromme Navn dog til mit Øre.

<center><nonum><sc>Fatime.</sc></nonum></center>
Hvis saa er, maa jeg takke Hændelsen.

<center><nonum><sc>Hindbad.</sc></nonum></center>
Du boer i Persien?

<center><nonum><sc>Fatime.</sc></nonum></center>
                                  <nonum>Ja, Vandringsmand!</nonum>
Midt i en mørk og tæt forvoxet Skov
Har Egnens Bønder bygget mig en Hytte.

<center><nonum><sc>Hindbad.</sc></nonum></center>
Og vandre daglig til din Eensomhed,
At høre dine trøstefulde Ord.
Man siger at Propheten elsker dig
Saa høit, at han har givet dig den Kraft
At læge Hovedværk og andre Smerter,
Naar du den Syge rører med din Haand!

<center><nonum><sc>Fatime.</sc></nonum></center>
Ind i Naturens Kraft kan Ingen skue,
Og mindre i den Høyes Fadergodhed;
Hvad Tillid i den Frommes Favn formaaer,
Det viste Nazaræeren sit Folk.
Han var en hellig, høi Prophet fra Himlen,
Jeg kun en Qvinde; men jeg frygter Gud,
Min stille Vandel er at tækkes ham.
Naar Mennesket omtumler sig imellem
De vilde, sandselige Jordens Lyster,
Faaer Jorden Overhaand; det ranke Hoved,
Som skabtes til at hæve sig til Himlen,
Nedsynker tungt, blier døsigt og forvirret.
Naar da det, af en dybtindplantet Drift,
Tyer fra sin Tummel atter til det Gode,
Da kan en skyldfrie og uskyldig Haand
Vel glatte Angersrynken ud igien,
Og muntre Sindet med et venligt Haandtryk.

<center><nonum><sc>Hindbad.</sc></nonum></center>
Har Rygtet Ret? og er det sandt, man siger,
At Prinds Aladdin med sin Brud Gulnare
Er her i Mekka dennegang, som Pilgrim? 

<center><nonum><sc>Fatime.</sc></nonum></center>
Igaar han var her med sin unge Hustrue,
Imorges tidlig reiste han herfra
Bort, med en talrig, persisk Caravane,

<center><nonum><sc>Hindbad</sc></nonum></center>
<center><wrap><small><I>med kiendelig Utilfredshed og Bestyrtselse.</I></small></wrap></center>
Saa er han reist?

<center><nonum><sc>Fatime.</sc></nonum></center>
                             <nonum>Hvi kan det krænke dig?</nonum>

<center><nonum><sc>Hindbad</sc> <small><I>fatter sig.</I></small></nonum></center>
Jeg er fra Afrika, som du har hørt;
Jeg vilde seet ham - havde Ting at tale
Med ham af Vigtighed. - Jeg er en Kiøbmand,
Det var i Pengesager. - Borte er han,
Og hen til Persien er ingen Springvey.

<center><nonum><sc>Fatime.</sc></nonum></center>
Min Ven! fortryd ey mit velmeente Ord,
Men tak du Allah for sit Fadervink!
Den hellige Prophetes Fødselssted
Er Samlingspladsen for en ydmyg Flok
Bodfærdige og fromme Pillegrimme,
Men ingen Kahn og ingen Kiøbmandsbørs.

<center><nonum><sc>Hindbad.</sc></nonum></center>
Tilgiv mig, fromme Kone! Du har Ret.
Saa let kan Verdens Lyster sysselsætte
Den svage Siel, selv naar den vil det ey.
Du qvalte venlig den ufromme Tanke,
Jeg lover dig, den skal ey atter opstaae.
Med Gudsfrygt vil jeg her tilbringe Tiden,
Og med den næste Caravane gaaer jeg
Til Persien. Maaskee vi følges ad?

<center><nonum><sc>Fatime.</sc></nonum></center>
Min Ven! jeg drager ey med Caravanen,
Jeg vandrer ene, langsomt paa min Fod.
Det er nu saa min Grille. Denne Reise
Giør jeg hvert tredie Aar, og den bekommer
Mig saare vel. Det ahner ellers mig,
At denne blier den sidste. Jeg er gammel!
Drag du, min Ven! kun hen med Caravanen;
Jeg vandrer bort i Morgen allerede.
Men kommer du til Persien, og finder
Det Gangen værd at hilse paa mig der,
Saa finder du mig atter i min Skov,
Hvor jeg kan gieste dig med Melk og Frugter.

<center><nonum><sc>Hindbad.</sc></nonum></center>
Tak for dit Tilbud! Lev ret vel saalænge,
Jeg ønsker megen Lykke til din Reise.

<center><nonum><sc>Fatime.</sc></nonum></center>
Reisen til Gud er altid lykkelig.
<center><nonum><small><I>De skilles ad.</I></small></nonum></center>

---

I:oehlen2002102004
T:Den arabiske Ørk
TYPE:motto
N:Teksten følger <I>Poetiske Skrifter</I> (1805), II, side 372-73.

<wrap>     <small><I>Nat. Intet uden Sand og Luft, Maanen midt paa Himlen.</I></small></wrap>

<center><nonum><sc>Caravanen</sc></nonum></center>
<center><wrap><small><I>kommer langsomt dragende og synger.</I></small></wrap></center>

Giennem Dagens Hede, giennem Ørkens Sand,
Freidig hiem vi atter drage til vort Land,
Hiem en sielden Rigdom bringe vi, saa froe:
Tilfredshed i Hiertet, Fromhed, Sieleroe.
Allah! leed dit Folk til Palmetræets Rod,
Bring os kiølne Kilder, styrk Kamelens Fod.
Dagens Lue svandt og Duggen falder blidt;
Kiøler Sandets Hede under Mulens Skridt.
Underlige Nat! Kun idel Luft og Sand;
Midt paa Himlen Maanen i sin stille Brand.
Huldt den for os lyser; under Duggens Regn
Fryder os Prophetens skiønne Himmeltegn.
Frem da nu kun freidig! Nu kun freidig frem!<note>freidig!] fredig!</note>
Mahoms Maane leder sikkert til vort Hiem.
<center><nonum><small><I>De drage videre.</I></small></nonum></center>

---

I:oehlen2002030343
T:Persien
TYPE:motto
N:Teksten følger <I>Poetiske Skrifter</I> (1805), II, side 373-77.

<wrap><small><i>Nat. Tyk Skov. I Forgrunden en Steendysse, i Baggrunden Fatimes Hytte.</i></small></wrap>

<center><nonum><sc>Hindbad</sc></nonum></center>
<center><nonum><small><i>kommer forvildet ind.</i></small></nonum></center>

Fordømt! hvor finder jeg den usle Hytte?
Maaskee jeg alt er gaaet den forbi.
Hvo skiller vel et Hul af sammenflættet,
Mosdækket Løvværk fra en anden Busk?
Jeg har alt giennemvandret hele Skoven.
Her maa det være, efter hvad jeg hørte.
Men jeg er træt. Der seer jeg hist en Steenhob,
Der vil jeg sætte mig og hvile lidt.
<center><nonum><small><i>Sætter sig.</i></small></nonum></center>
Ja! Lampen maa jeg eye. Denne Qvinde
Er vidt berømt. Jeg veed Gulnare længe
Har ønsket hendes Venskab, hendes Omgang.
Den skal hun faae. Men jeg vil være selv
Fatime, som i Fromheds blide Dragt
Skal naae mit Maal, naar først i hendes Klæder
Jeg narret har den blinde Pøbelsværm,
Og med min Tale giort dem Hov'det gal.
Paataget Gudsfrygt skal mig Lampen skaffe,
Og bore Dolken i dit Bryst, Aladdin!
Det er endda en Trøst at Maanen skinner. -
Hvorfor mon disse Stene ligge her?
Det lader til at de er lagt med Flid.
En Kampesteen staaer opreist mellem Mængden.
Der er jo hugget nogle Ziffrer i den!
Mon jeg kan see ved Maanen hvad det er?
<center><nonum><small><i>Læser.</i></small></nonum></center>
<I>,,Her lagde Lampens Aander Noureddin;</I>
<I>Bag Stenen raadner hans giftsvulne Liig.</I>
<I>Han blev et Offer for sin egen Ondskab.''</I>
<wrap>     <small><i>Springer forfærdet nogle Skridt tilbage og stirrer længe paa Steendyssen.</i></small></wrap>
Hvorledes? Sad jeg paa min Broders Grav?
Hans Grav! - Og bør jeg da ey hævne ham?
Det var et Vink og intet Varsel. Ney!
<center><wrap><small><i>Han seer sig om og bliver Fatimes Hytte vaer.</i></small></center></wrap>
Staaer ikke Hytten der? Jo sandelig!
Paa eengang klarer sig mit Øie nu.
Det var et Vink, det var en Spore, som
Mig skynder til min egen Lykke. Nu
Velan da! frisk afsted!
<wrap><center><small><i>Han gaaer henimod Hytten. En Mand i blodrøde Klæder staaer for Døren og hindrer ham Indgangen.</i></small><center></wrap>
                                       <nonum>Ha! hvad er det?</nonum>

<center><nonum><sc>Spøgelset.</sc></nonum></center>
                                                                   <nonum>Tilbage!</nonum>

<center><nonum><sc>Hindbad.</sc></nonum></center>
Hvad siger du?

<center><nonum><sc>Spøgelset.</sc></nonum></center>
                          <nonum>Tilbage!</nonum>

<center><nonum><sc>Hindbad.</sc></nonum></center>
                                                   <nonum>Ha! hvem er du,</nonum>
At dristig du tør Veien hindre mig?

<center><nonum><sc>Spøgelset.</sc></nonum></center>
Din Broders Aand.

<center><nonum><sc>Hindbad.</sc></nonum></center>
                                <nonum>Du Noureddin?</nonum>

<center><nonum><sc>Spøgelset.</sc></nonum></center>
                                                                 <nonum>Hans Aand.</nonum>
Hans Legem hviler under Dyssen, der!

<center><nonum><sc>Hindbad.</sc></nonum></center>
Hvi est du saa skarlagen klædt?

<center><nonum><sc>Spøgelset.</sc></nonum></center>
                                                    <nonum>Ak, Hindbad!</nonum>

<center><nonum><sc>Hindbad.</sc></nonum></center>
Hvi sukker du? Og hvorfor luer du
I Nattens Mørke, som en blodig Brand?

<center><nonum><sc>Spøgelset.</sc></nonum></center>
Ak!

<center><nonum><sc>Hindbad.</sc></nonum></center>
          <nonum>Svar mig.</nonum>

<center><nonum><sc>Spøgelset.</sc></nonum></center>
                                   <nonum>Ak!</nonum>

<center><nonum><sc>Hindbad.</sc></nonum></center>
                                                  <nonum>Saa svar mig dog!</nonum>

<center><nonum><sc>Spøgelset.</sc></nonum></center>
                                                                         <nonum>Det Røde</nonum>
Er Ild.

<center><nonum><sc>Hindbad.</sc></nonum></center>
             <nonum>Du brænder?</nonum>

<center><nonum><sc>Spøgelset.</sc></nonum></center>
                                                <nonum>Udfrit ey de Døde.</nonum>
<center><nonum><small><i>Forsvinder.</i></small></nonum></center>

<center><nonum><sc>Hindbad</sc></nonum></center>
<wrap><center><small><i>efter et Ophold, med letsindig Latter.</i></small></center></wrap>
Og om saa Dievlen selv med al sin Hofstat
Kom for at skræmme mig, saa skræmtes jeg
Dog ikke derfor. Lampen maa jeg eye!
Dens Herlighed og Vælde kiender jeg,
Og den er meget, meget mere værd
End alle Saligheder, som kan mistes,
Og som jeg ikke kiender noget til.
Hvad vil al denne dumme Koglen sige?
Men jeg begriber det: en Aand af Lampen
Har faaet Lyst at spøge her i Nat,
Og troer at skræmme mig bort fra mit Forsæt.
Men jeg er ingen Daare. Her er Hytten!
Den løse Klinke er det hele Lukke.
Monstro hun sover? Det er hendes Røst.
Hun synger noget! Det maa jeg dog høre.
<center><nonum><small><i>Han lytter.</i></small></nonum></center>

---

I:oehlen2002030344
T:Fatimes Hytte
TYPE:motto
N:Teksten følger <I>Poetiske Skrifter</I> (1805), II, side 377-83.

<wrap><center><small><i>Hun ligger paa sit Leie af sammenflættede Siv i sine Klæder med foldede Hænder og synger:</i></small></center></wrap>

        Alt opreist Maanen staaer
            Bag sorte Skove,
        Og Nattergalen slaaer
            For Gud at love.
        Dens Toner smelte blødt
            Og tone længe,
        Og Bækken griber sødt
            I sine Strenge.

        Midt i den friske Skov
            Een Blomst kun visner,
        Snart er den Dødens Rov,
            Dens Hierte isner;
        Men lad kun Blomsten døe!
            En bedre springer
        Snart af det faldne Frøe,
            Paa Æthervinger.

        O Nat! snart vil maaskee
            Din hulde Maane
        Mit blege Ansigt see
            I Døden blaane,
        Lad den da smile smuk
            Paa mig i Nøden,
        Og mød mit sidste Suk
            Med Morgenrøden!

        O Israfil! saa kom
            Med Dødens Blikke!
        Bring mig for Allahs Dom!
            Jeg skielver ikke.
        Velsignet er hans Navn,
            Han huldt forlader.
        Knug mig kun i sin Favn!
            Han er min Fader.
<wrap><center><small><i>Hun falder i en sød Søvn.</i></small></center></wrap>

<center><nonum><sc>Hindbad</sc></nonum></center>
<center><nonum><small><i>træder sagte ind.</i></small></nonum></center>
Ha! det er vel at Maanen skinner ind
Saa klart i Hytten. Nu kan man dog see.
Der ligger hun og sover paa sin Løibænk,
Af tørre Siv, og i den gamle Kutte.
See, hendes Hænder folder sig i Søvne.
Hvi har hun ogsaa sine Klæder paa?
Nu maa hun vaagnes først, thi støder jeg
Min Dolk i hendes Bryst, saa blodiggiøres
Det Tøy, som jeg nødvendigviis skal bruge.
<center><wrap><small><i>Sætter sin Dolk for hendes Bryst og raaber:</i></small></wrap></center>
Vogn op, Fatime!<!-- Topsøe: Vaagn -->

<center><nonum><sc>Fatime</sc> <small><i>vaagner.</i></small></nonum></center>
                                <nonum>Himmel! hvad er det?</nonum>
Est du en Røver? Siig, hvad vil du her da
I denne ringe Hytte? Her er intet,
Som tilfredsstiller din Begierlighed.
Skaan mig! jeg er en gammel, fattig Qvinde;
Og blæs ey ud det svage Glimt af Lys,
Som slukker snart sig af sig selv.

<center><nonum><sc>Hindbad.</sc></nonum></center>
                                                   <nonum>Stat op!</nonum>

<center><nonum><sc>Fatime.</sc></nonum></center>
O Himmel! Pillegrim, Hvi kommer du<!-- hvi? -->
Her midt i Natten hid med denne Dolk,
Der glimter vildt i Vrede, som dit Øie?

<center><nonum><sc>Hindbad.</sc></nonum></center>
Stat op! og frygt dig intet; men vær snar.
Drag dine Klæder af og giv mig dem!
Din Hette og dit Slør, din Krykkestav.
Der er min Kappe! Den kan du beholde
Saalænge, mens jeg laaner dine Klæder.
Men skynd dig, og hold ikke Tiden op
Med Spørgsmaal.

<center><nonum><sc>Fatime.</sc></nonum></center>
                              <nonum>Arme Vandrer! raser du?</nonum>
Hvad vil det sige? Sæt dig, du est træt,
Den lange Reise hidset har dit Blod,
Du taler over dig. Kom, sæt dig ned!
Hvil dig, at de vildfarne Kræfter atter
Kan finde deres rette Vey igien.
Der staaer en Kurv med kiølne Frugter. Bie!
Nu vil jeg hente dig en Krukke Vand.

<center><nonum><sc>Hindbad</sc></nonum></center>
<wrap><center><small><i>sætter hende Dolken for Brystet.</i></small></center></wrap>
Staae! - Jeg er ikke træt, og mine Kræfter
Har ey forladt mig. Giør hvad jeg befaler!
Drag ud din Kutte, byt med mig din Dragt.
Ifald du nøler eller nægter det
Saa støder jeg min Dolk i Brystet paa dig.

<center><nonum><sc>Fatime.</sc></nonum></center>
O Himmel! O jeg frygter ey for Døden;
Men rives op af Søvne, for at myrdes -
Hav Naade!

<center><nonum><sc>Hindbad.</sc></nonum></center>
                     <nonum>Qvinde! giv mig dine Klæder,</nonum>
Og ved min Salighed, ved Allahs Retfærd
Og ved Prophetens Magt, jeg skaaner dig!

<center><nonum><sc>Fatime</sc></nonum></center>
<wrap><center><small><i>bytter Klæder med ham og hielper ham dem paa.</i></small></center></wrap>
Nu har jeg opfyldt din Begiering, Pilgrim!

<center><nonum><sc>Hindbad.</sc></nonum></center>
<wrap><center><small><i>giver hende en lille Bodike</i></small></center></wrap>
Stryg mig med denne Farve i mit Ansigt!
Den snerper Huden ind og giør den brun.
Som du jeg maa hae Rynker i min Pande.

<center><nonum><sc>Fatime.</sc></nonum></center>
Ak Gud! jeg ryster paa min gamle Haand;
Og i din Pande er der Rynker nok.

<center><nonum><sc>Hindbad.</sc></nonum></center>
Jeg har jo svoret dig ved Himlens Gud.
Et Ord, som mangler Daad er som en Skye
Foruden Regn, og som en strengløs Bue.
Mal mig, at jeg, som du, seer gammel ud,
Og gusten og forbrændt af Solens Hede!

<center><nonum><sc>Fatime.</sc></nonum></center>
Nu har jeg giort det.

<center><nonum><sc>Hindbad.</sc></nonum></center>
                                   <nonum>Er du færdig alt?</nonum>

<center><nonum><sc>Fatime.</sc></nonum></center>
Ja, Fremmede!

<center><nonum><sc>Hindbad.</sc></nonum></center>
                           <nonum>Du har jo hidindtil</nonum>
Endnu ey været hos Aladdins Hustrue?

<center><nonum><sc>Fatime.</sc></nonum></center>
Ney. Men hun tit har ønsket sig min Omgang.
Hun er saa from og blid, og jeg har lovet
Snart at besøge hende.

<center><nonum><sc>Hindbad.</sc></nonum></center>
                                      <nonum>Du fik Forfald. -</nonum>
Har hun vel seet dig hidtil?

<center><nonum><sc>Fatime.</sc></nonum></center>
                                            <nonum>Ney.</nonum>

<center><nonum><sc>Hindbad.</sc></nonum></center>
                                                             <nonum>Det træffer</nonum>
Sig herligt. <small><i>Støder Dolken i hendes Bryst.</i></small> Gak du nu kun til din Gud!
Du har alt levet nok i dette Liv.

<center><nonum><sc>Fatime.</sc></nonum></center>
Den Onde er alt død imens han lever,
Den Gudhengivne lever efter Døden.
<center><nonum><small><i>Hun døer.</i></small></nonum></center>

<center><nonum><sc>Hindbad.</sc></nonum></center>
Nu maa jeg slæbe dette Legem bort,
Hen paa et øde, et afsides Sted.
Imorgen alt besøger jeg Prindsessen,
Og haaber da ved hende at faae lokket
Aladdin til et saadant Syndefald,
At Lampens Aander knækker Halsen paa ham.
Thi ved min Kunst har jeg alt grundet ud,
At den, som fræk misbruger Lampens Magt,
Maae miste den med Livet, hvorpaa Lampen
Kan atter hentes i sit gamle Field.
Er den først der, saa har jeg Spillet vundet.
Et Øieblik, saa har min Skat jeg fundet!
Min Broders Slæb og Flid, min egen Kløgt,
Den som forener begge, haaber trygt.
<center><nonum><small><i>Gaaer.</i></small></nonum></center>

---

I:oehlen2002030345
T:Morgenstund
TYPE:motto
N:Teksten følger <I>Poetiske Skrifter</I> (1805), II, side 383-88.

<wrap><small><i>Hindbad sidder i Fatimes Klæder uden for hendes Hytte, med Sløret halvt over Ansigtet. En stor Mængde Mennesker af Almuen omringer ham.</i></small></wrap>

<center><nonum><sc>Hindbad.</sc></nonum></center>
I fromme Islamitter! da I lytte
Saa tillidsfulde til min Røst og ønske
At høre, som sædvanligt, af min Mund
En hellig, from Fortælling, til Opmuntring,
Haab, Trøst og Tilfredshed i Eders Liv,
Saa vil jeg her udvikle Eder Grunden,
Hvorfor I ey maa nyde Svinekiød.
Bryd Eder ikke om at grovt jeg taler,
Og at mit Mæle skranter lidt iblandt,
Jeg kommer, veed I, fra den lange Reise;
Og skiønt det er en hellig Vandringsgang,
Kan man dog Snue faae paa den, som andre,
Naar først man bliver vaad om sine Been.
Men nu til Texten. Hvad jeg siger Eder,
Er Sandhed; thi det staaer i Alkoranen.
Engang da Jesus vandred om med sine
Disciple, i en Skov, for der at holde
En Præken i det Grønne, som jeg her,
Saa bad de ham at sige sig, hvordan
Det egentlig var gaaet Noah, dengang
Ved Guds Retfærdighed der kom et Regnveir,
Der drukned alle Mennesker, som Hunde,
Og alle Hunde med, undtagen Noah,<note>Hunde] Hnnde</note>
Hans Sønner, nogle Æsler, uberegnet,
Og flere Dyr. Da tog den Herre Christus
En Jordklimp, kasted den i Græsset hen;
Og op af Klimpen steeg en gammel Mand,
Med sneehvidt Skiæg og blottet Skaldepande,
Og det var <i>Japhet,</i> Noahs yngste Søn.
Han vidste nu Beskeed om alting, seer I!
Da selv han havde været med i Arken.
Og han fortalte da, blandt andet, saa:
Engang vort Fartøy var i megen Havsnød,
Thi Stedet, hvor de mange Arter Dyr
Hver Dag forretted deres Nødtørft, blev
Saa tungt, at vi stod Fare for at velte,
Formedelst den uforholdsstore Ballast.
Da Noah nu raadførte sig med Allah,
Lod han ham vide, at han skulde føre
Hen Elephanten til bevidste Sted,
Og overlade den til sit Behov.
Af denne Blanding fødtes der en Soe,
Som velted saadan Alting fra hinanden,
At Skibet atter kom i Ligevægt.
Men da ved dette Arbeid Soens Tryne
Blev pirret af en aromatisk Duft,
Blev den at nyse nødt, og derved fløy der
En Muus ud af dens Næse, som formeerte
Saa hyppigt sig, at Noah nu paa nye
Blev atter ængstet af en anden Frygt.
Han troede nemlig Skibet skulde gnaves
I Stykker, til en Leg for Bølgens Spil.
Men Allah, som ey glemmer den, han elsker,
Befalte ham, at gribe flux en Prygl
Og hugge Løven stærkt med den for Panden.
Da Løven nu blev vred herved og fnyste,
Da fløi der af dens Næsebor en Kat,
Som flux fortærte alle Arkens Muus,
Og bragte Noah atter af sin Angst. -
Men, fromme Musselmænd! af dette Sagn
I seer, hvor Soen har en nedrig Herkomst,
Og derfor har den hellige Prophet
Med sindrigt Overlæg og Fader-Viisdom
Forbuden Jer at nyde Kiødet af den.

<center><nonum><sc>Et Bud</sc> <small><I>kommer.</I></small></nonum></center>
Est du den fromme Kone her i Skoven?

<center><nonum><sc>Hindbad.</sc></nonum></center>
Saa kalde disse gode Siele mig!

<center><nonum><sc>Buddet.</sc></nonum></center>
Saa følg mig til Prindsessen flux, Fatime!
Hun længe ønsket har at see dig hos sig;
Og sender mig herhid, for at forkynde
Sit høie Ønske. Følg mig til Palladset!

<center><nonum><sc>Hindbad.</sc></nonum></center>
Farvel da, kiere Menighed! saalænge.
Læg hvad jeg her har talt om nu paa Hiertet,
At det maa tiene Jer til Trøst og til
Opbyggelse i Livet smukt herefter.
<center><nonum><small><I>Han gaaer langsomt bort med Buddet.</I></small></nonum></center>

<center><nonum><sc>Een af Tilhørerne.</sc></nonum></center>
Hvor selsomt hun forandret har sin Røst!

<center><nonum><sc>En Anden.</sc></nonum></center>
Af denne Præken fik jeg ingen Trøst.

<center><nonum><sc>En Tredie.</sc></nonum></center>
Man kan ey altid være lige stemt.

<center><nonum><sc>En Fierde.</sc></nonum></center>
Hvad var nu Texten? Texten har jeg glemt.

<center><nonum><sc>Den Første.</sc></nonum></center>
Den var jo kun om idel Snavs og Skarn!

<center><nonum><sc>Den Fierde.</sc></nonum></center>
Snak! Spøger I? Troer I jeg er et Barn?

<center><nonum><sc>Den Tredie.</sc></nonum></center>
Hun havde faaet sig en egen Kneisen.

<center><nonum><sc>Den Fierde.</sc></nonum></center>
Hun var lidt stiv i Nakken efter Reisen.

<center><nonum><sc>Den Femte.</sc></nonum></center>
Hun præked ypperligt! O hvilken Lykke,
Ifald hun vilde lae den Præken trykke!

<center><nonum><sc>Den Første.</sc></nonum></center>
Hvad er det for forvildet Phantasie?
Har vi i Asien Bogtrykkerie?

<center><nonum><sc>Den Femte.</sc></nonum></center>
Ney det er sandt, desværre!

<center><nonum><sc>Den Første.</sc></nonum></center>
                                              <nonum>Det var Vind!</nonum>

<center><nonum><sc>Den Fierde.</sc></nonum></center>
Man kan ey præke efter Alles Sind.
<center><nonum><small><I>De gaae.</I></small></nonum></center>

<center><nonum><sc>En gammel Dervisch.</sc></nonum></center>
Det var et sindrigt Digt, hvori Propheten
Giør os opmærksom, med en sielden Skarpsind,
Paa Dyreslægterne af samme Stamme,
Skiønt hver, ved første Blik, saa reent forskiellig.
<center><nonum><small><I>Han gaaer.</I></small></nonum></center>

<center><nonum><sc>En Lommetyv.</sc></nonum></center>
Hvor de er gale! Hvor den Mand er gal!
Den hele Præken var kun <I>sund Moral.</I>
Den sidste Reise har saa vidt det drevet,
At endelig hun nu er <I>oplyst</I> blevet. 
Hun vilde giøre Nar paa dette Sted
Af Allah, Jesus og af Muhamed,
Det kunde tydeligt enhver jo høre,
Som Skiebnen skienkte kun det ene Øre.
Jeg har ey flere, thi den anden Part
Tog Retten fra mig paa sin Lømmel-Art.
Fy skamme Jer! at jeg, som maatte gaae
Og stiele, mens I kunde rolig staae,
At jeg, som møisomt maatte tiene Brødet,
Imens I sad med Hænderne i Skiødet,
At jeg har bedre ændset hendes Snille,
End I, som havde intet at bestille,
At jeg i hele Eders fromme Chor
Har ene høstet Frugt af hendes Ord!
<center><nonum><small><I>Han gaaer bort med sine Tyvekoster.</I></small></nonum></center>

---

I:oehlen2002102005
T:Pladsen uden for Aladdins Pallads
TYPE:motto
N:Teksten følger <I>Poetiske Skrifter</I> (1805), II, side 389-94.

<center><nonum><sc>Selim. Sindbad.</sc></nonum></center>

<center><nonum><sc>Selim.</sc></nonum></center>
Ih see, god Dag! thi, taer jeg ikke feil,
Saa finder jeg en gammel Ungdoms-Ven.

<center><nonum><sc>Sindbad.</sc></nonum></center>
Kan gierne være.

<center><nonum><sc>Selim.</sc></nonum></center>
                              <nonum>Kiender du mig ikke?</nonum>

<center><nonum><sc>Sindbad.</sc></nonum></center>
Ifald jeg ey taer feil af Eders Fødder,
Saa er I Selim, Eben Hassans Søn.
Vi boede hisset i den lille Gade,
Og legte daglig sammen der, som Drenge.

<center><nonum><sc>Selim.</sc></nonum></center>
Du vil nok give mig en Skose, Broder!
Fordi at mine Fødder er saa store?
Der er ey smukt, paa slig Maneer at hilse
En gammel Kammerat.

<center><nonum><sc>Sindbad.</sc></nonum></center>
                                     <nonum>Hvor vil du hen?</nonum>
Jeg kiender alle Folk paa Fødderne!
Det er den bedste Lem paa hele Kroppen,
Og den fornuftigste; hvis alle Lemmer
Blev smukt, som den, ved Jorden, saa behøved
De ey at frygte for at falde ned.

<center><nonum><sc>Selim.</sc></nonum></center>
Man kan ey gaae med hele Kroppen, veed jeg!

<center><nonum><sc>Sindbad.</sc></nonum></center>
Hvorfor ey det? Gik man med hele Kroppen,
Saa trængte hele Kroppen jo til Skoe!
Saa fik en ærlig Mand lidt at fortiene.

<center><nonum><sc>Selim.</sc></nonum></center>
Din Fader var Skoemager, af din Tale
Jeg slutte maa du er det samme.

<center><nonum><sc>Sindbad.</sc></nonum></center>
                                                    <nonum>Rigtig!</nonum>
Til dette Haandværk er jeg født og baaret.
Der er vist noget i hvad Lærde sige,
At Folk blier født til Verden med Genie.
Man siger at Poeter fødes, men
Blier en Skoemager da vel ikke født?

<center><nonum><sc>Selim.</sc></nonum></center>
Paa den Maneer begriber jeg du ønsker,
At alle Mennesker var Tusindbeen.

<center><nonum><sc>Sindbad.</sc></nonum></center>
Naturlig! Det, som Mange synes om,
Kan jeg ey udstaae for min bittre Død,
Reen Himmel, for Exempel, Morgenrøde
Og Solskin, hader jeg, som Pestilenz.
Ney, Rusk og Slud! det veed jeg hvad det er,
Det taer paa Støvlerne! De Fleste synes
Godt om, naar Een gaaer lige paa sin Fod,
Mig skier det ind i Hiertet; thi hvorlænge
Kan saadan Een ey bruge et Par Saaler?
Hvergang der lægges Broe, saa græder jeg;
Men Dands, det er mig den allerstørste Glæde.

<center><nonum><sc>Selim.</sc></nonum></center>
Du har dog Næring?

<center><nonum><sc>Sindbad.</sc></nonum></center>
                                  <nonum>Jo, jeg takker Gud.</nonum>
Til min Haandtering trænger alle Folk;
Og den uhørlige Begivenhed
Med Abu Casems Tøfler, den har jaget
En saadan Skræk i hele Byens Blod,
At de cassere deres Fodtøi nu
Før det er halvslidt.

<center><nonum><sc>Selim.</sc></nonum></center>
                                <nonum>Nu, det er mig kiert.</nonum>
Mens du har siddet her og syet paa Læsten,
Saa har jeg været rundt om, paa min Fod,
Og vandret Bye til Bye, som Kræmmer, med
Min Byldt paa Nakken, været i Balsora,
I Bagdad, Kasimir og Sammercand.

<center><nonum><sc>Sindbad.</sc></nonum></center>
Ja, saadan gaaer det her i Verden. Sidst
Vi saaes var vi kun Børn, nu er vi blevne
To nyttige Medborgere i Staten.

<center><nonum><sc>Selim.</sc></nonum></center>
Men Herregud, hvad er der blevet af
Den lange Rækel, dette sælle Skrog,
Som altid nederst sad i Skolen, som
Fik altid Prygl af Skolemesteren,
Og som bestandig pryglte os igien
Til Giengield?

<center><nonum><sc>Sindbad.</sc></nonum></center>
                         <nonum>Ja, hvem mener Du? thi der</nonum>
Var Mange, som bestandig pryglte mig.

<center><nonum><sc>Selim.</sc></nonum></center>
Kan du ey huske ham? han var saa tosset,
Men stor og stærk, han vandt bestandig fra os
I Spil. Ak! husker du ey, ham, som greb
De Pomeranzer, der blev kastet ud
Fra Kiøbmandsboden.

<center><nonum><sc>Sindbad.</sc></nonum></center>
                                     <nonum>Mener du Aladdin?</nonum>

<center><nonum><sc>Selim.</sc></nonum></center>
Ja rigtig!

<center><nonum><sc>Sindbad.</sc></nonum></center>
                 <nonum>Aa for saavidt gaaer det ham,</nonum>
Gud være lovet, ganske godt; thi han
Er bleven Prinds, og gift med vor Prindsesse,
Og naar vor Sultan døer, saa blier han Sultan.
Det er jo ganske artig avanceret!

<center><nonum><sc>Selim.</sc></nonum></center>
Hvad? Primer du?

<center><nonum><sc>Sindbad.</sc></nonum></center>
                                 <nonum>Spørg du det mindste Barn,</nonum>
Saa skal du høre mine Ord bekræftet.

<center><nonum><sc>Selim.</sc></nonum></center>
Det var da Dievlen! Men hvordan er det
Da gaaet til?

<center><nonum><sc>Sindbad.</sc></nonum></center>
                        <nonum>O tie! Jeg beer dig, tie!</nonum>
Saa har det ingen Magt. Hvergang jeg tænker
Derpaa, saa blier jeg tummelumsk i Hov'det.
Nok sagt, Prinds er han. Jo jo! Den skal hae det,
Som der kan hverken læse eller skrive,

<center><nonum><sc>Selim.</sc></nonum></center>
Det dumme Bæst! Det Fæe!

<center><nonum><sc>Sindbad.</sc></nonum></center>
                                               <nonum>Det maa Du sige!</nonum>
Nu kaster han paa Nakken af os alle.
Mig vil han nu slet ikke kiendes ved,
Skiønt vi er gaaet i den samme Skole,
Og faaet beggeto paa Rumpen sammen.

<center><nonum><sc>Selim</sc> <small><I>vender sig om.</I></small></nonum></center>
Hvem kommer hist paa Gaden, rundt omringet
Af alle disse høie Herrer?

<center><nonum><sc>Sindbad</sc> <small><I>ængstelig underdanig.</I></small></nonum></center>
                                           <nonum>Tys!</nonum>
Der kommer han, vor store Fyrste! Skynd dig!
Knæl ned i Snavset.

<center><nonum><sc>Selim.</sc></nonum></center>
                                  <nonum>Mine Buxer blive</nonum>
Tilsølt for Knæerne.

<center><nonum><sc>Sindbad.</sc></nonum></center>
                                <nonum>Hvad siger det?</nonum>
Naar du vil spise Landsens Brød, saa maa du
Smukt ogsaa følge Landsens Skik og Brug.
<center><nonum><small><I>De knæle.</I></small></nonum></center>

<center><nonum><sc>Aladdin</sc></nonum></center>
<center><nonum><small><I>gaaer forbi med sit Følge.</I></small></nonum></center>

<center><nonum><sc>Sindbad</sc></nonum></center>
<center><nonum><small><I>raaber af fuld Hals.</I></small></nonum></center>
Allah velsigne dig, vor elskte Prinds!

<center><nonum><sc>Selim.</sc></nonum></center>
Ja, det var ham. Men siig, hvor kan du dog
I samme Aandedræt forandre dig
Saa dievels? 

<center><nonum><sc>Sindbad.</sc></nonum></center>
                       <nonum>Hold din Mund. Thi du maa vide,</nonum>
At jeg har Leverancerne paa Slottet.
Kom, følg mig hiem, der kan vi snakke sammen;
Thi her har Væggene og Muren Øren.
<center><nonum><small><I>De gaae.</I></small></nonum></center>

---

I:oehlen2002030346
T:Den store Sal i Aladdins Pallads
TYPE:motto
N:Teksten følger <I>Poetiske Skrifter</I> (1805), II, side 395-99.

<center><nonum><sc>Gulnare, Hindbad</sc></nonum></center>
<center><nonum><small><i>forklædt som Fatime.</i></small></nonum></center>

<center><nonum><sc>Hindbad</sc></nonum></center>
<wrap><center><small><i>med en dæmpet, langsom og blid Røst.</i></small></center></wrap>
Min Dotter! Alt hvad I har viist mig her,
Er af en sielden, uskateerlig Pragt,
Som blinder fast mit tarvelige Øie.
Især er denne Sal nu saare skiøn!
Den høie Kuppel, venlig, himmelblaae,
Indsprængt med luende, forgyldte Stierner
Og Blomsterhængler, som nedslynge sig
Med broget Farvepragt ad Væggen ned,
De ædle Marmorstøtter - Alting vidner
Om sielden Rigdom, Kraft og Kunstnersands.
Een Ting - tilgiv en gammel Qvinde, høie
Fyrstinde! her sin Dristighed - Een Ting
Kun mangler, saa var denne Sal, blandt alle,
Den skiønneste paa hele Jorderig.

<center><nonum><sc>Gulnare.</sc></nonum></center>
Een Ting? Min Moder, undskyld min Forundring,
Men endnu Ingen af de Mange, Mange,
Som kom herhid at skue denne Sal,
Har endnu yttred at den mangled Noget;
Men tvertimod har Alle studset ved
Det store Værk, og været halv i Tvivl,
Om hvad de saae var ey et Drømmespil?

<center><nonum><sc>Hindbad.</sc></nonum></center>
Troe ey, min Dotter! at mit gamle Øie
Er blind for dette skiønne Underværk,
Der sikkerlig langt overgaaer de syv,
Hvorom man talte før i Grækenland;
Men just, mit Barn! fordi alt er saa herligt,
Jeg nødig vilde noget skulde mangle.
Det giør mig ondt! Men lad det trøste dig,
At Intet her paa Jorden er fuldkomment.

<center><nonum><sc>Gulnare.</sc></nonum></center>
Hvad mangler da i denne skiønne Sal?

<center><nonum><sc>Hindbad.</sc></nonum></center>
Seer du, her oppe i den store Kuppel,
Saa viid og hvælvet, liig en Stiernehimmel,
Der mangler noget.

<center><nonum><sc>Gulnare.</sc></nonum></center>
                               <nonum>Ney tilgiv, min Moder!</nonum>
<i>Der</i> mangler Intet. Denne skiønne Kuppel
Er det Fuldkomneste paa hele Slottet,
Alt hvad som kan forskiønne, funkler der,
Hvad mere kom didhen var Overflod,
Som vilde overlæsse og betage
Den kiekke Hvælving al sin Dristighed.

<center><nonum><sc>Hindbad.</sc></nonum></center>
Min Dotter! skiønt jeg er en gammel Qvinde,
Og lever selv et høistindskrænket Liv,
Skiønt kun min Hytte skiermer mig for Regn,
Og udelukker hver en jordisk Pragt,
Saa har jeg dog, som du, jo været ung,
Og Jordens Skiønhed har henrevet mig
Saa huldt, som dig; ja den henriver mig
Endnu; thi jeg har aldrig seet i den kun
Et Legetøi for den umodne Sands,
Men Almagts høistbetydningsfulde Udtryk;
Derfor har jeg bestandig holdt for Pligt,
At dyrke Øiet, for at see Guds Almagt,
Som Sielen, for at fatte og forstaae den,
Og Hiertet for at takke ham derfor.

<center><nonum><sc>Gulnare.</sc></nonum></center>
Du taler Viisdom, fromme Kone! Siig
Hvad fattes da?

<center><nonum><sc>Hindbad.</sc></nonum></center>
                            <nonum>Ak! for det lystne Blik,</nonum>
Som pirres blot af et vellystigt Syn -
Slet intet! For den unge, stolte Siel,
Som bryster sig af menneskelig Kraft,
Er denne Hvælvings Dristighed en Fryd.

<center><nonum><sc>Gulnare.</sc></nonum></center>
Men?

<center><nonum><sc>Hindbad.</sc></nonum></center>
            <nonum>Men, min Dotter! men det fromme Øie,</nonum>
Som seer i alt kun et Symbol af Gud,
Det kunde ønske vel endnu en Ting,
Som giorde Synet meer <i>betydningsfuldt,</i>
Om ogsaa lidt, ved denne Leilighed,
Der gik i Løbet for den lave Sands.

<center><nonum><sc>Gulnare.</sc></nonum></center>
Hvad mangler da i Kuppelen?

<center><nonum><sc>Hindbad.</sc></nonum></center>
                                                <nonum>Et <i>Roc-Æg!</i></nonum>

<center><nonum><sc>Gulnare.</sc></nonum></center>
Et Roc-Æg? Æget af den store Fugl,
Som fører Elephanten i sin Kloe,
Og dukker efter Hvalerne i Havet,
Som Strandens Maager efter Smaafisk?

<center><nonum><sc>Hindbad.</sc></nonum></center>
                                                                <nonum>Ja!</nonum>

<center><nonum><sc>Gulnare.</sc></nonum></center>
Og er den til? Er ey det hele Dyr
Et Foster kun af Digterphantasie?

<center><nonum><sc>Hindbad.</sc></nonum></center>
<i>Den</i> er ey til, thi den er kun en Evne
Og ingen Skabning. Hvad den bringer <i>frem</i>
Er til, thi det er skabt.

<center><nonum><sc>Gulnare.</sc></nonum></center>
                                     <nonum>Saa troer du da</nonum>
At virkelig den er?

<center><nonum><sc>Hindbad.</sc></nonum></center>
                               <nonum>Jeg tvivler ey.</nonum>
Men tænk ey meer paa denne Sag, min Dotter!
At ønske hvad man ey kan faae, er daarligt.

<center><nonum><sc>Gulnare.</sc></nonum></center>
Og hvorfor ønsker du et Æg af den?

<center><nonum><sc>Hindbad.</sc></nonum></center>
Fordi, naar det var ophængt under Kuplen,
Det kunde være et betydningsfuldt
Symbol paa Allah, paa den stærke Urkraft,
Som sidder midt i Centret af sin Himmel.

<center><nonum><sc>Gulnare.</sc></nonum></center>
Ha! du har Ret.

<center><nonum><sc>Hindbad.</sc></nonum></center>
                          <nonum>Men lad mig gaae, min Dotter!</nonum>
Thi det er alt kun et forgieves Ønske.

<center><nonum><sc>Gulnare.</sc></nonum></center>
Saa troer du ey, at den som bygte Slottet,
Kan sætte Kronen paa sit Værk?

<center><nonum><sc>Hindbad.</sc></nonum></center>
                                                       <nonum>Jeg tvivler.</nonum>

<center><nonum><sc>Gulnare.</sc></nonum></center>
Du kiender lidt kun til Aladdins Magt.
<center><nonum><small><i>De gaae videre.</i></small></nonum></center>

---

I:oehlen2002102006
T:Ellemose i Skoven
TYPE:motto
N:Teksten følger <I>Poetiske Skrifter</I> (1805), II, side 400-02.

<center><nonum><small><I>Klart Maaneskin.</I></small></nonum></center>

<center><nonum><sc>To Alfer.</sc></nonum></center>

<center><nonum><sc>Første Alf.</sc></nonum></center>
Kom hid! Seer du hvad jeg har fundet her
I Mosen, mellem disse Elmetræer?

<center><nonum><sc>Anden Alf.</sc></nonum></center>
Et Liig? Fy, lad det ligge, gaae din Vey!

<center><nonum><sc>Første Alf.</sc></nonum></center>
O Skam og Skiændsel! Kiender du det ey?

<center><nonum><sc>Anden Alf.</sc></nonum></center>
Nu seer jeg ret først. Hvilken Grusomhed!
Den gamle Kone her er kastet ned,
Som boede i vor Skov, som sad saa blid
Og sang for os i stille Midnatstid,
Imens vi flagred i den kiølne Vind,
Og let os boltred om i Maaneskin.

<center><nonum><sc>Første Alf.</sc></nonum></center>
Hun var saa god! Den hele, vide Egn
Paa hendes Dyd og Venskab har et Tegn;
Om det var os, som er dog kun saa smaae,
Og som de Fleste aldrig tænke paa,
Saa satte hun dog Pinde ud med Grød
For os, hvergang vi var i Hungersnød,
Og glædte sig naar frem vi turde gaae,
Og spise Grøden, mens hun saae derpaa.

<center><nonum><sc>Anden Alf.</sc></nonum></center>
O lad os kalde vore Brødre hid!
Det er først Midnat; vi har endnu Tid
At grave hende hist en rolig Grav,
Naar hver arbeider ufortrøden, brav.

<center><nonum><sc>Første Alf</sc> <small><I>raaber.</I></small></nonum></center>
Hid, Skovens Alfer!

<center><nonum><sc>Anden Alf.</sc></nonum></center>
                                  <nonum>Førend du har kaldt,</nonum>
Saa komme de.

<center><nonum><sc>Alle Alferne.</sc></nonum></center>
                         <nonum>See her, her er vi alt!</nonum>

<center><nonum><sc>Første Alf.</sc></nonum></center>
Seer I den gamle Kone?

<center><nonum><sc>Chor.</sc></nonum></center>
                                        <nonum>Hvilken Nød!</nonum>
Vor hellige Fatime! Hun er død!

<center><nonum><sc>Den Første.</sc></nonum></center>
Gaaer I nu hen og giør en Grav, saa stor!
Vi Andre bære hendes Liig til Jord.

<center><nonum><sc>Nogle.</sc></nonum></center>
Vi følge hende.

<center><nonum><sc>Andre.</sc></nonum></center>
                        <nonum>Vi vil foran gaae</nonum>
Og synge Psalmer.

<center><nonum><sc>Andre.</sc></nonum></center>
                               <nonum>Vi vil see derpaa.</nonum>

<center><nonum><sc>Andre.</sc></nonum></center>
Og vi vil flagre hen til Bækken, blid,
Og hente hendes Grav en Lillie hvid;
Af rene Blomster fuld den venligt staaer,
De skal betyde hendes Sølverhaar,
Og hendes blege Kind, som Smerte leed,
Og hendes Fromhed og Uskyldighed.

<center><nonum><sc>Første.</sc></nonum></center>
En Omvey maa vi giøre, hører I?
At ey vi komme Troldens Grav forbi,
Som ligger hisset med forknuste Been,
Strax under den opreiste Kampesteen.

<center><nonum><sc>De Forreste.</sc></nonum></center>
Nu synge vi, mens did I gaaer afsted.

<center><nonum><sc>Nattergalen</sc></nonum></center>
<center><wrap><small><I>over deres Hoveder i en Green.</I></small></wrap></center>
Smaa-Alfer! maa jeg ogsaa synge med?

<center><nonum><sc>Alferne.</sc></nonum></center>
Ja det forstaaer sig selv, det er jo klart!
Syng du kun med! du synger jo saa rart.

<center><nonum><sc>Chor.</sc></nonum></center>
Sov sødt, vor Moder! under Træets Rod.
Hist lønner Allah dig, at du var god.
<center><wrap><small><I>De gaae bort med Liget.</I></small></wrap></center>

---

I:oehlen2002030347
T:Den store Sal i Aladdins Pallads. Dag
TYPE:motto
N:Teksten følger <I>Poetiske Skrifter</I> (1805), II, side 403-07.

<center><nonum><sc>Aladdin</sc> <small><i>har gnedet paa Lampen.</i></small>
<center><nonum><sc>Lampens Aand.</sc></nonum></center>

<center><nonum><sc>Lampens Aand.</sc></nonum></center>
Hvad vil min Herre?

<center><nonum><sc>Aladdin.</sc></nonum></center>
                                 <nonum>Kiere Slave! Alt</nonum>
Hvad du har giort, hvad du har skaffet mig,
Er saare vel. Det Slot, du mig har bygget,
Er af en uskateerlig, sielden Værd;
Men, som du veed, min kiere Slave! vel,
Det ligger saa i Menneskets Natur,
At han bestandig higer til det Større,
(Og sandelig er ikke denne Drift
At regne blandt de slette; thi den bringer
Ham altid nærmere Fuldkommenheden)
Saaledes, da ved Allahs Fadergodhed
Jeg kommen er i tryg Besiddelse
Af Jordens Herlighed, saa at jeg næsten
Har intet meer at ønske, gaaer det mig
Som Kunstneren, der, naar han først har fuldendt
Et sieldent Værk, saa finder han sin Fryd i
At overskue det, og rense det
Fra alt Tilfældigt, plettende og raadt,
Som Juveleren sin Demant, at intet
Skal hindre Glandsen, som Naturen gav den.
Saaledes gaaer det mig med dette Slot!
Af Vigtighed er intet meer at ønske,
Men derimod at pynte paa det lidt,
At see en enkelt Mangel hist og her,
Er alt hvad end tilbagestaaer.

<center><nonum><sc>Lampens Aand.</sc></nonum></center>
                                                 <nonum>Hvad mangler?</nonum>

<center><nonum><sc>Aladdin.</sc></nonum></center>
Skaf mig et Roc-Æg! Hæng det under Loftet,
Her midt i Salen, i den store Kuppel.
Det være skal mig et Symbol paa Gud,
Et helligt Vink hvergang min Fromhed blunder.

<center><nonum><sc>Lampens Aand.</sc></nonum></center>
Er det dit Alvor?

<center><nonum><sc>Aladdin.</sc></nonum></center>
                              <nonum>Ja, mit fulde Alvor.</nonum>

<center><nonum><sc>Lampens Aand</sc></nonum></center>
<wrap><center><small><i> udstøder et græsseligt Skrig, hvorved Aladdin skielver og er færdig at tabe Lampen.</i></small></center></wrap>
Retsaa! Ha, saa kan dog Slethed smitte selv et ædelt Sind!
Usselhed, ved lumske Rænker, giør Viisdom svag og blind!<!-- Topsøe: giøre -->
Blomsten, fra et bedre Landskab, tabe Farve, tabe Duft,
Naar bestandig ud den sættes for den kolde Natteluft!
Du? Et varmt, uskyldigt Hierte! Aaben for enhver Natur,
From og barnlig, du vil hænge nu din Gud i dette Buur?
Troer, at naar dit sløve Øie ikke seer ham fiern og nær,
At det da endnu tilsidst dog altid skal ham skue der?
Er din <i>Troe</i> dig Intet længer? Skammer du dig, <i>Musselmand!</i>
Tillidsfuld, som før, at knæle sønligt med dit hele Land?
Mere klog og meer ophøiet fordrer nu dit stolte Bud,
Særskilt, hvad med hver en Skabning, Orm! du dele maa: En Gud.
Agter ey hans Aabenbaring for <i>den hele Tid,</i> men fro
Ved din egen Klogskab, skaber dig selv en egen Troe,<!-- Topsøe: du dig -->
Her i den usle Hvælving! Syndige, uhørte Daad!<!-- Topsøe: denne -->
Kraftens Middelpunkt, din Skaber vil du hænge i en Traad?
Selv et Roc-Æg tør du fordre! Hvorfor ey en talløs Skok?
Dødelige Maddik! kiender, har du skuet da en Roc?
Vedst du hvad en Roc vil sige, da du nævner fræk dens Navn?<note>Vedst du] Vedst</note>
Jorden i sin hele Fylde, Jorden i sin Ætherfavn,
Jorden, der et Fnug i Luften liig sin Bane svæver hen,
Det er Fuglen, paa hvis sorte, brede Ryg du staaer, min Ven!
Det er den uhyre Flyver, som af ingen Træthed veed,
Som forbinder Staalets Spændkraft med sin Æthers Flygtighed.
Det er den, som vældigt svæver, uden Rist og uden Roe;
Det er den, som holder dig og Taurus i sin Senekloe.
Jeg! Jeg er en Aand af Jorden, Jorden er min Fader! nu
Hid min Fader, for at hænges under Loftet, fordrer du?
Uforskammede! fra Thronen slog jeg dig i Støvet ned -
Men jeg kiender Hindbads Ondskab og din Ubesindighed.
Hør da nu hvad jeg forkynder, hør mig uden Frygt og Gru:
Slangen, som har Eva fristet, frister atter Eva nu.
Troldens Broder i Fatimes Klæder pøndser Dag og Nat
Paa at styrte dig i Støvet, at bemestre sig din Skat.
Hindbad er hans Navn, den Fromme har han myrdet lumskelig.
Nu af Hævn og Lyst til Lampen ogsaa Raden er til dig.
Giør nu, som du vil, Aladdin! men vær altid from og viis.
Husk at Slangen altid kryber om hvert jordisk Paradiis.
Knus dens Hoved! Lad din Aand ey lokkes lumsk i Støvet ned.
Lampens Slaver er tillige Slaver af Bestandighed.

<wrap><center><small><i>Aanden forsvinder. Aladdin synker ned og beder med vaklende Knæe.</i></small></center></wrap>

---

I:oehlen2002030348
T:Nat. Uden for Fatimes Hytte i Skoven
TYPE:motto
N:Teksten følger <I>Poetiske Skrifter</I> (1805), II, side 408-16.

<wrap><center><sc>Hindbad</sc> <small><i>som Fatime;</i></small> <sc>Sindbad.</sc></center></wrap>

<center><nonum><sc>Sindbad.</sc></nonum></center>
Er I den fromme Kone, som forstaaer
Saa godt, som nogen Doctor her i Landet,
At læge Hovedpine?

<center><nonum><sc>Hindbad.</sc></nonum></center>
                                   <nonum>Ja, min Søn!</nonum>
Er Nogen maaskee hist i Byen syg,
Og trænger til mig? Jeg er rede strax,
Naar først jeg hentet har min Alkoran,
Og saa min Krykkestok, jeg gamle Kone!

<center><nonum><sc>Sindbad.</sc></nonum></center>
Hvad bilder I Jer ind? Seer jeg da ud,
Som om jeg var en Landsbye-Skrælling? Skynd Jer!
I skal til Ispahan endnu i Nat.
Saadan som her I seer mig, slet og ret,
Er jeg dog keiserlig Hof-Skomag'r-Mester!
Jeg syer for den velsignede Gulnare
Smaaebitte nysselige Skoe og Støvler;
I Foden smaae, thi hendes høire Fod
Er ikke større end min venstre Haand,
I Skaftet vide, thi hun har to Lægge
Som siger: Paa det Lav! til mine Laar.
Dog, dette kommer ikke Pinen ved.
Vor store Prinds - (Nu er han stor, tilforn,
Da han i Skolen gik, var han kun lille.
Imellem os - maaskee I veed det selv -
Han er kun af en simpel Extraction,
Men hans Genie har vippet ham i Veiret.
Han har ey Ahner, men det lader som
Han agter selv at blive Stamme-Herre.)
Nu, hvad jeg vilde sige, denne Prinds
Har faaet Hovedpine. Hovedpine
Er ikke godt for Nogen, sær for Fyrster.
Nu veed Prindsessen vel, at I forstaaer,
I et Svingom, at jage Sligt paa Døren.
Men hun vil ingen Opsigt giøre med det,
Thi Hoffet har sin Læge, seer I vel!
Jeg veed hvordan jeg selv tilmode blev,
Hvordan jeg vilde blive stødt paa Nyren,
Hvis nogen Anden fik Prindsessens Fodtøy.
Derfor har hun incognito mig sendt.
Thi lad os skynde os! Ifald I troer
At kunne blive mere hurtig færdig,
End Hoffets Doctor, efter Kunstens Regler,
Saa tag jer Stok, og trask afsted med mig.

<center><nonum><sc>Hindbad</sc> <nonum><small><i>afsides.</i></small></nonum></center>
Ha! Skiebnen leder selv min Lykke frem.
<center><nonum><small><i>Høit.</i></small></nonum></center>
Et Øieblik, min gode Mand! jeg følger,
Saasnart jeg først har lukket i min Hytte.
<center><nonum><small><i>Han gaaer ind i Hytten.</i></small></nonum></center>

<center><nonum><sc>Sindbad</sc> <small><i>seer sig om.</i></small></nonum></center>
Det er dog ret en underlig Idee,
At boe saadan allene i en Skov,
Blandt Løver, Tigre, Leoparder, Slanger,
Og andet saadant Johan Hagel, som
Bestandig løber om paa bare Been,
Og har slet ingen Pli og Aandscultur!
Forresten seer her ganske morsomt ud;
Især i saadant Maaneskin, som dette,
Paa høire Haand et tætindvoxet Krat,
Paa venstre Haand en blomstervoxet Mose!
Imellem begge kun en lille Strimmel
Af Jord; der Veien gaaer til Ispahan.
Der staaer to Banker paa den smalle Strimmel,
Den ene er belagt med Kampestene,
Den anden overplantet er med Roser
Og høie Lillier. - See hvor høit den Største
Sig hæver i en Bue op mod Maanen.
Den spiller sælsomt i det hvide Bæger.
Det lader som den hviskte den i Øret! -
Der kommer hun igien, den gamle Kone!
Naa Moer? Er I nu færdig? Kan vi gaae?

<center><nonum><sc>Hindbad.</sc></nonum></center>
Ja, kiere Søn! Følg mig nu rask afsted.
<wrap>     <small><i>Han vil trænge giennem Krattet, men bliver siddende i en Tiørnebusk.</i></small></wrap>

<center><nonum><sc>Sindbad.</sc></nonum></center>
Er I ey rigtig klog? Hvor vil I hen?

<center><nonum><sc>Hindbad.</sc></nonum></center>
Ak du har Ret, min Søn! Ad denne Vey.
<center><nonum><small><i>Han synker i Mosen.</i></small></nonum></center>
O red mig! Red mig!

<center><nonum><sc>Sindbad.</sc></nonum></center>
                                   <nonum>Kone, er I gal?</nonum>
Vil I curere andre Folk i Ho'det?
Hvi gaaer I ikke hen ad Stien der?
<center><nonum><small><i>Han trækker ham op.</i></small></nonum></center>

<center><nonum><sc>Hindbad.</sc></nonum></center>
Jeg har en vis Modbydelighed for
At gaae, om Natten, mellem disse Grave.

<center><nonum><sc>Sindbad.</sc></nonum></center>
Da er det jo en god og slagen Stie.
Kom, skynd Jer!
<center><nonum><small><i>Han drager ham did.</i></small></nonum></center>

<center><nonum><sc>Hindbad.</sc></nonum></center>
                             <nonum>Ak min Søn! De hvide Lillier -</nonum>
De dufter altfor stærkt i Midnatstunden.
<center><nonum><small><i>Han falder i Afmagt.</i></small></nonum></center>

<center><nonum><sc>Sindbad</sc></nonum></center>
<wrap><center><small><i>betragter ham en Tidlang, derpaa slaaer han Hænderne sammen og siger:</i></small></center></wrap>
Hvad skal jeg arme Hof-Leverandeur
Nu giøre? - Hende kan jeg ey levere!
Men hvis jeg lader hende ligge her,
Beholder Prinds Aladdin Hovedpinen,
Jeg derimod, jeg mister Leverancen!
Hvad skal jeg giøre? Bringe hende bort,
Dertil har jeg ey Kræfter nok, og her
Er ingen Svende, som kan hielpe mig.
Hvad rasler hist i Dyssen? Tys! der gaaer
En Mand i røde Klæder mig imøde.
Han kommer hid. Hvad er det for en Svend?

<center><nonum><sc>Noureddins Aand</sc></nonum></center>
<wrap>     <small><i>som er steget op igiennem Steenhoben, vandrer hen fra Graven mod den besvimede Hindbad og betragter ham et Øieblik, derpaa vender den sig til Sindbad og siger:</i></small></wrap>
Hielp mig den fromme Kone op paa Ryggen!
Jeg bærer hende ud af Skoven, for dig;
Men, naar hun vaagner, maa du ikke sige
Hvo der har hjulpet dig!

<center><nonum><sc>Sindbad.</sc></nonum></center>
                                       <nonum>Jeg kiender dig</nonum>
Jo ey, hvordan kan jeg da sige det?

<center><nonum><sc>Spøgelset.</sc></nonum></center>
Du sige skal, at du har selv det giort!

<center><nonum><sc>Sindbad.</sc></nonum></center>
Godt! Hielp mig kun. Jeg skal nok broute siden
Af det, som du har giort. Lad mig kun raade!

<center><nonum><sc>Spøgelset</sc></nonum></center>
<wrap><center><small><i>tager Hindbad paa Ryggen og vandrer afsted.</i></small></center></wrap>

<center><nonum><sc>Sindbad.</sc></nonum></center>
I kom mig ret beleilig; denne Kone
Var kaldet for at hielpe Prinds Aladdin,
Nu fik hun ondt, det gamle, sælle Skrog!
Ved denne Lilliebusk, som dufter stærkt.
Hvis I var kommen ey, maaskee hun aldrig
Sig mere havde reist fra dette Sted.
Det havde været Skade.

<center><nonum><sc>Spøgelset.</sc></nonum></center>
                                        <nonum>Jammerskade!</nonum>

<center><nonum><sc>Sindbad.</sc></nonum></center>
Hun skulde lindre Prindsens Hovedpine.

<center><nonum><sc>Spøgelset.</sc></nonum></center>
Jo flere gode Gierninger herneden,
Des fleer Belønninger i Evigheden.
Afsted! Afsted! Det er paa Tiden nu.

<center><nonum><sc>Sindbad.</sc></nonum></center>
I gaaer for stærkt, jeg kan ey følge Jer.

<center><nonum><sc>Spøgelset.</sc></nonum></center>
Saa vil jeg lidt da sagtne mine Fied.

<center><nonum><sc>Sindbad.</sc></nonum></center>
Det er en deilig, rød Skarlagenskiortel,
Som I har paa; hvor giør man den Slags Tøy?

<center><nonum><sc>Spøgelset.</sc></nonum></center>
Paa Væverstolen, Ven! hvor Rendegarnet
Er Ild, Isletten Svovl.

<center><nonum><sc>Sindbad.</sc></nonum></center>
                                  <nonum>Det blæser stærkt! -</nonum>
I taler sagte, har I svage Lunger?

<center><nonum><sc>Spøgelset.</sc></nonum></center>
Den Puster trækker ikke mere Luft ind.

<center><nonum><sc>Sindbad.</sc></nonum></center>
Hvad er I, Ven?

<center><nonum><sc>Spøgelset</sc> <small><i>leer.</i></small></nonum></center>
                          <nonum>Kulsvier!</nonum>

<center><nonum><sc>Sindbad.</sc></nonum></center>
                                              <nonum>Hvilken Snak!</nonum>
I saadan riig og prægtig Dragt!

<center><nonum><sc>Spøgelset.</sc></nonum></center>
                                                  <nonum>Jeg tiener</nonum>
Den rigeste Kulsvier, maa du vide;
Han brænder de bevægelige Skove,
Hvor Løvet kaldes Haar, og Grenen Arm.

<center><nonum><sc>Sindbad.</sc></nonum></center>
Det blæser! Jeg kan ingenting forstaae.

<center><nonum><sc>Spøgelset.</sc></nonum></center>
Naa! kom nu, kom! Thi inden Midnatstunden
Jeg atter være maa igien i Lunden.
<wrap><center><small><i>Det gaaer rask afsted og synger:</i></small><center></wrap>

        I Helved galer Haner,
        Som Nattergal og Lærkelil,
        Der svømmer sorte Svaner
        I Vand, som er af Svovel-Ild.

        Og lummert brænder Grunden,
        Der vifter ey den mindste Vind,
        Derfor i Midnatstunden
        Vi kiøler os i Maaneskin.

<center><nonum><sc>Sindbad.</sc></nonum></center>
Fy Landsmand! hvad er det for fæle Viser?

<center><nonum><sc>Spøgelset.</sc></nonum></center>
Soldater-Viser, Kiere! Ungdoms Galskab!
Ved saadan Sang blier Byrden mere let.

<center><nonum><sc>Sindbad</sc> <small><i>sagte.</i></small></nonum></center>
Han giør mig ganske bange med sin Snak.
Det skulde dog vel aldrig være galt fat?

<center><nonum><sc>Spøgelset.</sc></nonum></center>
Naa kom nu! Kom! Det er den høie Tid,
At denne fromme Siel, jeg slæber paa,
Kan eengang naae det Maal, den stunder efter.
<center><nonum><small><i>De gaae ud af Skoven.</i></small></nonum></center>

---

I:oehlen2002102007
T:En Forstue i Aladdins Pallads
TYPE:motto
N:Teksten følger <I>Poetiske Skrifter</I> (1805), II, side 416-20.

<center><nonum><sc>Sindbad. Hindbad.</sc></nonum></center>

<center><nonum><sc>Hindbad</sc></nonum></center>
<center><nonum><small><I>reiser sig af sin Afmagt.</I></small></nonum></center>
Hvad seer jeg? Hvordan er jeg kommen her?

<center><nonum><sc>Sindbad.</sc></nonum></center>
Paa disse Skuldre!

<center><nonum><sc>Hindbad.</sc></nonum></center>
                                <nonum>Har du baaret mig?</nonum>

<center><nonum><sc>Sindbad.</sc></nonum></center>
Den hele Vey og pustet ey engang.

<center><nonum><sc>Hindbad.</sc></nonum></center>
Jeg faldt i Afmagt?

<center><nonum><sc>Sindbad.</sc></nonum></center>
                               <nonum>Det kan hændes hver,</nonum>
Vi er jo alle skrøbelige Kar.
I kan ey lugte Lillier, det kan jeg;
Men Katte derimod ey nær saa godt.
Hver har sit ømme Sted i denne Verden!

<center><nonum><sc>Hindbad.</sc></nonum></center>
De fæle Lillier! - Kiere! siig oprigtig,
Har jeg paa Veien snakket over mig?

<center><nonum><sc>Sindbad.</sc></nonum></center>
Ifald I altid fører slig Discurs,
Saa kommer der vist aldrig af Jer Mund
Et ufornuftigt Ord. 

<center><nonum><sc>Hindbad.</sc></nonum></center>
                               <nonum>Saa taug jeg stille?</nonum>

<center><nonum><sc>Sindbad.</sc></nonum></center>
Bomstille.

<center><nonum><sc>Hindbad.</sc></nonum></center>
                   <nonum>Stakkels Mand! I er nok træt?</nonum>

<center><nonum><sc>Sindbad.</sc></nonum></center>
Ey meer, end at jeg godt Jer kunde bære
En saadan Tour endnu. Man tit seer ud
Til det man ikke er, det veed I vel!
Saadan man atter, paa den anden Side,
Seer ikke ud til det, som tit man er.
Men gaae! Her har alt været Bud. Jeg sagde
I maatte puste lidt.

<center><nonum><sc>Hindbad.</sc></nonum></center>
                               <nonum>Det var fornuftigt.</nonum>
<center><nonum><small><I>Seer paa sin Arm.</I></small></nonum></center>
Men hvor du mig har klemt! Min Arm er blaa
Af dine Fingre.

<center><nonum><sc>Sindbad.</sc></nonum></center>
                          <nonum>Naar I kommer hiem,</nonum>
Saa vask Jer bare med lidt Brændeviin,
Saa gaaer det bort igien. Bliv ikke vred!
Man kiender ikke sine egne Kræfter.

<center><nonum><sc>Hindbad.</sc></nonum></center>
Saa gaaer jeg da; og for din gode Hielp
Jeg slutter dig i mine fromme Bønner.

<center><nonum><sc>Sindbad.</sc></nonum></center>
I Eders Bønner? Det var just mit Ønske.
Men, tøv lidt! Seer I: Bøn og Bøn er to.
<I>Hvem</I> vil I bede til for mig?

<center><nonum><sc>Hindbad.</sc></nonum></center>
                                             <nonum>Til hvem</nonum>
Vel bedre end til Gud?

<center><nonum><sc>Sindbad</sc> <small><I>fortrydelig.</I></small></nonum></center>
                                      <nonum>Aa Lapperie!</nonum>
Det kan jeg selv, saameget det skal være.
Ney, seer I vel, min gode, fromme Kone!
Naar nu I Prindsen har curert, saa blier I
En Kone, som han faaer af Hiertet kier,
En Kone, som han afslaaer Ingenting;
I blier hans Favorit, hans Marionet,
(Ha jeg veed Pokker hvad de Dingster hedde)
Tænk da paa mig! Jeg fordrer ikke andet,
For min besværlige, min lange Gang.

<center><nonum><sc>Hindbad.</sc></nonum></center>
Det skal jeg!

<center><nonum><sc>Sindbad.</sc></nonum></center>
                         <nonum>Jeg er kied af disse Skoe,</nonum>
Det er den laveste blant Professioner!<!-- Topsøe: blandt -->
En Strømpevæver og en Skrædder stiger
Strax høiere; jeg vil nu ikke tale
Om en Barbeer, som kommer op til Hov'det.
Tænk paa mig!

<center><nonum><sc>Hindbad.</sc></nonum></center>
                         <nonum>Ganske vist.</nonum>

<center><nonum><sc>Sindbad.</sc></nonum></center>
                                                          <nonum>En god Betiening,</nonum>
Hvor der er lidt at giøre kun, men meget
At tage - kort og godt - en Hof-Betiening!
Hof-Senge-Reder-Mester, for Exempel,
Som overlader Sengens Reden til
Betienterne, og sover selv.

<center><nonum><sc>Hindbad.</sc></nonum></center>
                                           <nonum>Godt! Godt!</nonum>
Jeg skal ey glemme Eder! Sikkert ey.

<center><nonum><sc>Sindbad.</sc></nonum></center>
Til Lykke, da! Til Lykke! Megen Lykke.
<center><nonum><small><I>Han gaaer bort. Hindbad gaaer ind i Palladset.</I></small></nonum></center>

---

I:oehlen2002030349
T:Den store Sal i Aladdins Pallads
TYPE:motto
N:Teksten følger <I>Poetiske Skrifter</I> (1805), II, side 420-33.

<wrap><center><sc>Aladdin</sc> <small><i>ligger paa en Sopha.</i></small> <sc>Gulnare</sc> <small><i>træder ind med <w>Hindbad</w> som Fatime.</i></small></center></wrap>

<center><nonum><sc>Aladdin</sc> <small><i>betragter ham.</i></small></nonum></center>
Est du den fromme, hellige Fatime,
Der lindrer Legemets, som Sielens Qvaler?

<center><nonum><sc>Hindbad.</sc></nonum></center>
Saa troer enfoldig Fromhed, store Prinds!
Jeg er en stille Qvinde, lever eensomt,
Henbringer Tiden med at frygte Gud
Og at paakalde ham. See det er alt!

<center><nonum><sc>Aladdin.</sc></nonum></center>
Saa kan du da vel ikke hielpe mig?

<center><nonum><sc>Hindbad.</sc></nonum></center>
Din Hustrue siger, du har Tillid til mig.
Hvis du vil prøve, hvad de Andre prøve,
Og lægge ned dit Hoved i mit Skiød,
Og lade mine Hænder stryge dig,
Saa - ja hvem veed - maaskee det vel kan hielpe;
Og i det Mindste skader det jo Intet.

<center><nonum><sc>Aladdin.</sc></nonum></center>
Vel talt, du Fromme!

<center><nonum><sc>Hindbad</sc></nonum></center>
<center><nonum><small><i>sætter sig hos ham.</i></small></nonum></center>
                                   <nonum>Kom da nu, min Prinds!</nonum>
Og læg dit høie Hoved i mit Skiød.
Men - Endnu Eet! - Ifald min Videnskab
Skal hielpe dig, saa maa du have hos dig
Din bedste Skat! Det bedste som du eyer!
Det synes underligt, men er dog saa.
Jeg er enfoldig; men for dig, som mig,
Er al Naturens Kraft jo uforstaaet,
Og hvo tør vel forklare Sympathie?

<center><nonum><sc>Aladdin.</sc></nonum></center>
Du taler sindrige som sande Ord.
Men - om jeg viser dig min bedste Skat,
Saa troer du neppe paa dens Herlighed!

<center><nonum><sc>Hindbad.</sc></nonum></center>
O jo! Jeg veed af Rygtet ganske godt,
Din bedste Rigdom er en gammel Lampe.

<center><nonum><sc>Aladdin.</sc></nonum></center>
Velan da! Lampen er min bedste Skat,
Og Lampen seer du her nu i min Barm,
Og i dit Skiød jeg lægger nu mit Hoved.
Helbred mig nu!

<center><nonum><sc>Hindbad.</sc></nonum></center>
                             <nonum>Din Qval, min ædle Herre!</nonum>
Er snart forbi.
<center><nonum><small><i>Han famler under sine Klæder.</i></small></nonum></center>

<center><nonum><sc>Aladdin</sc></nonum></center>
<center><nonum><small><i>griber hans Haand og vrister den hemmelige Dolk ud deraf.</i></small></nonum></center>
                           <nonum>Bie! Lad mig hielpe dig.</nonum>

<center><nonum><sc>Gulnare.</sc></nonum></center>
O Himmel! hvad er det?

<center><nonum><sc>Aladdin</sc> <small><i>betragter Dolken.</i></small></nonum></center>
                                         <nonum>En Jern-Magnet!</nonum>
Som skulde strøget Hovedsmerten bort,
Og peget med sin kolde, stive Finger
Til Dødens Iispol. Ikkesandt, du Fromme?

<center><nonum><sc>Hindbad</sc></nonum></center>
<center><nonum><small><i>kaster sig paa Knæe.</i></small></nonum></center>
Jeg er forraadt! O Herre, lad mig leve!
Slut mig i Lænker, giv mig hver en Dag
Det værste Slave-Arbeid at forrette,
Men lad mig leve!

<center><nonum><sc>Aladdin.</sc></nonum></center>
                              <nonum>Døe!</nonum>

<center><nonum><sc>Hindbad.</sc></nonum></center>
                                                 <nonum>O skienk mig Livet!</nonum>
Jeg bliver dig en troe, oprigtig Tiener,
Jeg elsker dig, som Fader og som Moder,
Ifald du skienker Livet mig, som de.

<center><nonum><sc>Aladdin.</sc></nonum></center>
Ha! det er Tid engang, at denne Tunge,
Der finder ey de bedste Ord for gode
Til frækt at lege med, at den forstummer.
<center><nonum><small><i>Han støder til.</i></small></nonum></center>

<center><nonum><sc>Hindbad</sc></nonum></center>
<center><nonum><small><i>griber hans Haand.</i></small></nonum></center>
Stands, raske Dreng! endnu et Øieblik,
Ifald du ikke frygter alt for meget
For mine Ord. - See her, du Stolte! see
Her er mit Bryst! Stød til, stød i mit Kiød
Det skarpe Staal, og roes dig af din Idræt! -
Hvad har jeg giort? Og hvoraf veed du da
At Hindbad vilde myrde dig, fordi
Du fandt en Dolk hos ham? Et ringe Vaaben
Kun, for en Vandrer i et fremmed Land.

<center><nonum><sc>Aladdin.</sc></nonum></center>
Elendige! Og vilde du ey dræbt mig?

<center><nonum><sc>Hindbad</sc></nonum></center>
<center><nonum><small><i>hæftig.</i></small></nonum></center>
Har du Beviis derpaa, Ordgyder, du!
Som kroer dig af Retfærdighed og Godhed?
Og om jeg vilde det? Har du ey dræbt
Min Broder? Raaber ey min Broders Blod
Om Hevn af Jorden?

<center><nonum><sc>Aladdin.</sc></nonum></center>
                                    <nonum>Ha, den lumske Morder!</nonum>
Thi at han ikke fik sit Forsæt udført,
Derfor maa jeg ey takke ham, men Himlen.
Tie Niding! døe!

<center><nonum><sc>Hindbad.</sc></nonum></center>
                             <nonum>Ja dræb, ja dræb mig kun!</nonum>
Du sveder seent derfor i Helvede.
Min Broder var et Menneske! Du fik
Den Skat, hvorfor han havde stridt sin Livstid.
Kan du fortryde, at han haded dig?

<center><nonum><sc>Aladdin.</sc></nonum></center>
Han vilde offre lumsk en Ynglings Liv,
Den gamle Synder! for sin Lykkes Skyld,
Sin timelige Lykke. Skiebnen gav mig
Hvad ey den havde tiltænkt ham, men mig.

<center><nonum><sc>Hindbad.</sc></nonum></center>
Det Offer veed jeg intet af at sige!
Alt hvad jeg veed er det, at du har dræbt
Min Broder, og at Blodets Kierlighed
Har skyndt mig til at hævne ham, og til
At dræbe dig igien. Tilfældet giver
Dig Seiren. Vel! Benyt den! Stød dit Staal
Ind i mit Bryst, dræb en uskyldig Mand,
Som blev et Offer for sit Broder-Venskab;
Og bryst dig siden af din Heltegierning!

<center><nonum><sc>Aladdin.</sc></nonum></center>
Ha Ræv! Du slipper ikke ud af Saxen!
<wrap><center><small><i>Han klapper i Hænderne; En Slave kommer.</i></small></center></wrap>
Bring mig to slebne Damacener-Sværd!
<wrap><center><small><i>Slaven gaaer ud og henter dem, bringer dem ind og forføier sig atter bort paa Aladdins Vink.</i></small></center></wrap>
See Hindbad! Al min hele Vandel hidtil
Har været aabenlys, reen og oprigtig.
Du est min Fiende! en af os skal døe.
Dog skal du ikke faae Anledning til
At klage over Overlast og Mord.
Jeg stoler paa min Arm og paa min Ret.
Skiønt fuldelig du havde velfortient
At slettes ud af Verden, som en Synder,
Paa Retterstedet, sluttet fast i Jern,
Saa vil jeg, da din List har grebet til
Opdigtet Overlast og løiet Uskyld,
Min Skiebne lægge ned i Allahs Haand.
Tag dette Sværd. Du ryster Slave? Tag det!
Hvor blev din Tillid til din gode Sag?
Ha tag det! Denne frække Pande skal
Ey længer trodse Himlen, reist fra Jorden;
Den skal i Støvet. Hindbad! Tag dit Sværd!

<center><nonum><sc>Hindbad.</sc></nonum></center>
Og naar jeg fælder dig? Hvad blier min Skiebne?
Est du ey Fyrste? Trænger Vagten ey
Herind og slæber mig til Retterstedet?<!-- Topsøe: mig hen -->

<center><nonum><sc>Aladdin</sc></nonum></center>
<wrap><center><small><i>tager Lampen af sin Barm og sætter den paa Jorden.</i></small></center></wrap>
Jeg sætter Lampen mellem dig og mig.
Den, som nedslaaer den Anden, griber Lampen,
Og ingen Dødelig modstaaer hans Magt.

<center><nonum><sc>Gulnare.</sc></nonum></center>
Aladdin! Himmel! Hvad er det du vover?

<center><nonum><sc>Aladdin.</sc></nonum></center>
Sandhed mod Løgn, det Gode mod det Onde.
Tag Sværdet! eller, ved den store Gud!
Jeg knuser din indknebne Hovedskal.
<center><nonum><small><i>Hindbad tager Sværdet.</i></small></nonum></center>

<center><nonum><sc>Usynligt Chor af onde Aander.</sc></nonum></center>
    O Vee!
Nu er det reent forbi!
Nu kan det aldrig faae et heldigt Udfald.
Nu kan vi ikke længer staae dig bie.
Den rænkeløse Kamp,
Den aabne Feide
Vi ey forstaae.
Spring ham paa Ryggen!
Hold fast om Klingen og slaae til med Skaftet!
Vink, som om Nogen, hist, dig kom til Hielp,
Og stik ham saa i det han vender sig!
O Vee! O Vee!
Snoe dig Hindbad! Snoe dig!
Ha! vind dig slimet, som en Aal i Rusen!
Bid i din Hale, som en Snog, og rul dig
Bort, langt herfra.
O Vee! O Vee! O Vee!
Den rænkeløse Kamp, den aabne Feide
Er ey for os.
Har du da glemt enhver af dine Kunster?
Spænd Benet for ham, saa han falder.
Sæt Foden paa hans Hals og stik ham saa!
Du viger?
Ha! Skam dig! Skam dig Hindbad!
<i>Lad</i> som du veeg. Kom ham paa <i>Ryggen</i> kun,
Saa skal vi hielpe dig.
O Vee! O Vee!
Den rænkeløse Kamp, den aabne Feide,
Forstaae vi ey!

<center><nonum><sc>Chor af gode Aander.</sc></nonum></center>
See hvor den blege Niding zittrer alt!
Nu er det snart forbi.
Vor Yndling trænger ey til at opmuntres.
Han stander herlig i sin Ungdoms-Kraft,
Med vældig Arm, med roligt Tillidsblik.
See hvor han svinger let sit blanke Sværd!
See Dødens Dug alt paa den Svages Pande!
Han taber Sværdet - Tys! - Aladdin standser -

<center><nonum><sc>Hindbad.</sc></nonum></center>
Skienk mig et Øieblik lidt Pusterum,
Ifald du est en ærlig Kæmpe!

<center><nonum><sc>Aladdin.</sc></nonum></center>
                                                <nonum>Vel!</nonum>
Det skienkes dig.

<center><nonum><sc>Hindbad</sc></nonum></center>
<center><nonum><small><i>sætter sig ned og puster.</i></small></nonum></center>
                             <nonum>Hm! det er selsomt nok,</nonum>
At <i>Listen,</i> med sine hele Virksomhed,
Saa lidt forstaaer at overrumple <i>Kraften.</i> -
Men midt i al min Træthed har jeg dog
Saamegen Kraft, at jeg kan vriste dig
Den Fryd af Haanden, som du griber efter.
Jeg seer det er forgieves at jeg strider
Mod dig i denne Kamp. Dog blier du ikke
Min Banemand. Kan jeg ey fælde dig,
Saa kan jeg fælde dog mig selv, og vende
Mit Vaaben rask imod min egen Barm.
<center><nonum><small><i>Han dræber sig.</i></small></nonum></center>

<center><nonum><sc>Aladdin</sc> <small><i>rolig.</i></small></nonum></center>
Det har tilfælles du med alt det Onde:
Dets hele Kraft, et øieblikligt Spil,
Bortsvinder i sit eget Giøglelys.

<wrap><small><i>Aladdin og Gulnare staae en Tidlang tankefulde og betragte Liget. Pludselig bliver det taget bort for deres Øine. En sød og dæmpet Musik begynder at tone fra Kuppelen i Salen, og udsletter lidt efter lidt ethvert bittert Indtryk af det foregaaende Optrin. Søde, kierlighedsfude Toner trænge sig ind i deres Hierter. De omfavne hinanden med Henrykkelse og staae ubevægelige i salig Forundring. Pludselig udbryder et usynligt</i></small></wrap>

<center><nonum><sc>Chor.</sc></nonum></center>
Syvfold ønske dine Slaver dig til Lykke, Fyrste! nu.
Du har overstridt og vundet! Du har ryddet Klinten ud!
Herligt Blomsten nu kan trives, dufter i sin Foraarstund,
Kiøler Somren med sin Skygge, fryder Høsten med sin Frugt.
Brilleslangens Gift er udtømt; uden Fare, uden Gru,
Kan du stikke den i Barmen; Dødens lumske Tand er brudt.
Hil dig, deiligste Fyrstinde! Ingen Taage, ingen Slud,
Sløre skal vor hulde Maane, den skal straale klar og rund.
Dine hvalte Øyenbryne nu skal spille, rolig huldt,
Som to Buer midt paa Himlen efter fuldendt Regn og Rusk.
I Golcondas Diamanter skal du rødme venligt nu,
Som en Rose fra Damaskus i den klare Morgendug.
Hil Aladdin! Hil Gulnare! Vakkre Kæmpe! Skiønne Brud!
Sødt en Mandel tvende Kierner har forenet, elskovsfuld.

<center><nonum><sc>Ringens Aander.</sc></nonum></center>
Hvor I staae, hvorhen I træde, staae vi væbnet rundtomkring,
Ingen Fiender ind skal trænge giennem Ringens Aanders Ring.

<center><nonum><sc>Lampens Aander.</sc></nonum></center>
Og i Middelpunktet af den stærke Skares Værnekrands
Livets Lampe høit skal brænde med en rolig, liflig Glands.

<center><nonum><sc>Chor.</sc></nonum></center>
Du har overstridt og vundet, dine Fiender fældte du.
Syvfold ønske dine Slaver dig til Lykke, Fyrste! nu.

<center><nonum><sc>Gulnare.</sc></nonum></center>
O søde Toner! o hvor rene, klare!

<center><nonum><sc>Aladdin.</sc></nonum></center>
Tak være dig, du himmelske Hærskare!
<center><nonum><small><i>Musikken og Sangen tier.</i></small></nonum></center>

<center><nonum><sc>Storveziren,</sc></nonum></center>
<wrap><small><i>fulgt af de øvrige Ministre kommer ind. Han gaaer hen imod Aladdin, bærende en rød Fløielspude hvorpaa Diademet hviler.</i></small></wrap>
Et sørgeligt, men og et Glædes-Budskab
Vi bringe dig: Den gamle Sultan er
Ey meer paa Jorden. Han har fulgt Naturens
Almindelige Bud, og vandret hiem
Til sine Fædre hist, i Allahs Skiød.
Hvad der afpresser os en Vemodstaare,
Som sanddrue Tienere af den Henfarne,
Opfylder atter, paa den anden Side,
Vort Bryst med Fryd, naar vi betænker at
Du, store Prinds! skal være nu vor Fader.
Modtag din Krone af din Slaves Haand,
Og sæt den selv omkring din høie Tinding!
<center><nonum><small><i>Aladdin modtager Kronen.</i></small></nonum></center>

<wrap><center><sc>Almindeligt Raab fra det forsamlede Folk paa Slotspladsen.</sc></center></wrap>
Allah velsigne dig, vor elskte Sultan!
Skin, som en Sol, med Lyst og Frugtbarhed,
Ned over Persien. Allah velsigne
Vor store Sultan! Vor Aladdin leve!

<center><nonum><sc>Aladdin</sc></nonum></center>
<wrap><small><i>gaaer hen til Vinduet, støtter sig til sin ene Haand og staaer længe taus og betragter Mængden, endelig bryder han ud:</i></small></wrap>
Dernede gik jeg, som en lille Dreng,
Hver Søndag, naar jeg havde faaet Lov,
Og saae forundret op til Sultans Pallads,
Og kunde ey begribe hvordan dog
Man kunde bygge sligt et Taarn fra Jorden;
Dernede kasted jeg i Raserie
En Steen blandt Mængden, som forfulgte mig,
Og spotted følesløs min haarde Skiebne;
Dernede nu udraabe de mig Alle
Til deres Sultan, deres store Sultan.
Hvor sælsomt er dog Menneskenes Liv!
Hvor mystisk bryder alt sig blandt hinanden!
Et ringe Spil i Evighedens Haand.
Et Vink, og flux vi er det gamle Støv!
Hvad er da menneskelig Magt og Storhed?
Kom Elskte! Lad os vandre hen at see
Din Faders fromme Smil i Dødens Nat;
Og lad os saa, mens Folket tilbereder
Her, til vor Kroning, rundtom festlig Høitid,
Henvandre uden Porten hist, og sætte
Os eftertænksomt ned et Øieblik
Paa Morgianes Grav, ved Hyldetræet.

---

I:oehlen2002030350
T:Epilog
TYPE:motto
N:Teksten følger <I>Poetiske Skrifter</I> (1805), II, side 434-36.

<center><nonum><sc>Phantasia</sc></nonum></center>
<center><nonum><small><i>træder frem og siger:</i></small></nonum></center>

Saaledes har den underfulde Lue,
Der skinner dybt i Biergets Inderste,
Som dybt i Mandens Barm og giennem hans
Idrætter og det Held, som følger dem,
Den hemmelige Urkraft: <i>Lyset</i> selv,
Som virker alt hvad der er Liv og Lykke,
Beqvemmet sig til frem at træde her,
Indhyllet i en legemlig Gestalt -
En gammel <i>Kobber-Lampe!</i>
Har I opmærksomt læst det hele Digt,
Betragtet Lampen i sit eget Lys,
Og med sit eget Øie, mærket vel
Hvad Noureddin saae i den gamle Bog,
Hvad Ringens Aand forklared for Aladdin -
Saa er det ey nødvendigt meer at pirre
I Lampen med Forstandens Lysesax,
For at forjage hver en Dunkelhed. -
Det lette Spil er endt; thi Helten staaer
Nu ved sit Maal, og Livets Stræben kun
Er Digtekunstens Stof; den høie Roe
Kan Guds Cheruber synge, ingen Digter.

    Modtag da her det gamle Malerie,
Der forhen hang i Borgestuen kun,
Halv slettet ud af Støv og Røgtobak,
Beskint af Praasen i en Jerntraads-Stage!
Der saae min Søn det hænge i sin Barndom,
Og Støvets Teppe, Praasens svage Lys,
Frembragte samme Virkning i hans Siel,
(Ukiendt med Jordens Herlighed, men nær
Beslægtet med dens mystiske Natur)
Som Templets Dæmringslør paa Helligdommen.

    Alt længe stod det underfulde Digt,
Hidbragt fra Østen, slemt forstødt paa Reisen,
Omklædt paa gallisk af arabisk Dragt,
Hensadt i en Erindringskrog. - Nu har han,
Saa godt det stod til ham, afstøvet det,
Opfrisket Farverne, saa godt, han kunde,
Lagt den Betydning i det hele Billed,
Som blege Levning syntes pege til,
Og sat det Hele i en bedre Ramme.
Thi tag det venligen imod, som venligt han
Det Eder byder! Hvis det lyktes ham,
At bringe Eders Øie til at see,
Hvad selv han i det gamle Billed saae,
Da har han truffet hvad han sigted paa.