I:oehlenschlaeger1999062801
T:Freyas Rok
F:Naar Natten udruller sit sorte Slør

Naar Natten udruller sit sorte Slør, 
Naar Lyset døer, 
Naar Himlen berøvet sin blanke Lue 
Ruger ned, som en skummel Fængselbue, 
Da fremluer Freya din Rok saa blid 
Ved Kierligheds stille Midnatstid, 
Sødtstraalende, bævende, hvid.

Og mens den tindrer med venlig Ild, 
Du deilig mild, 
Med runde Fingre den Silke spinder, 
Som du om Rosenkiederne binder, 
Hvormed du yndig og elskovsvarm, 
Med din fulde sneehvide Arm, 
Slynger Yngling og Pige Barm til Barm.

Og da nu hver voxen Svend og Møe 
Vil heller døe, 
End vandre fiernet fra Elskovsflokken, 
End mangle Roser og Traad af Rokken, 
Saa sukker til dig det hele Nord, 
Og du bønhører hvert kierligt Ord. 
Derfor er din funklende Rok saa stor!

I:oehlenschlaeger1999062802
T:Biarke-Maal
F:Naar Odin vinker

Naar Odin vinker,
Naar Sværdet blinker, 
Er Helten glad:
I røde Strømme,
I Liig som svømme, 
I Birtingsbad,
Paa Lynets Vinger 
Han iler kold,
Naar Rota svinger 
Sit røde Skiold.

Hans Vaaben gunge; 
Den blanke Tunge 
Han svinger stærk. 
Til Valhal rider,
Naar Staalet bider 
I Pandsersærk,
De raske Kiemper, 
Hvis Mandemod
Ei Skrækken dæmper, 
Blandt Liig og Blod.

Paa Markens Flade, 
I Jernplade,
Med Kobborhielm, 
Som Blodgudinden, 
Hen giennem Vinden 
Den smalle Elm,
Med Staal paa Spidse, 
Han kaster let,
For frem at ridse 
Den røde Tvet.

Odin med Flammer, 
Thor med sin Hammer, 
Med Kølle Tyr, 
Og Kampens Piger 
Til Jorden stiger, 
Naar Vaaben gnyer, 
Naar Luren tuder, 
Som hungrig Biørn, 
Da lokkes Guder 
Til Kampens Børn.

Hvad er vel Livet? 
Et Pust i Sivet, 
Som synker ned. 
Et Spil af Kræfter, 
Som higer efter 
En Evighed. 
Til Evigheden, 
Saa morgenrød, 
Gaar Vei, herneden. 
Kun giennem Død.

Blandt Miød og Piger, 
Du danske Kriger! 
Blandt Blod og Liig, 
Du rask dig svinge, 
Til Rotas Vinge 
Bortvifter dig. 
Med Sværd fra Belte, 
Med Egekrands, 
Det sømmer Helte 
Den sidste Dands.

I:oehlenschlaeger1999062803
T:Hakon Jarls Død
U:Eller Christendommens Indførsel i Norge
F:De Nætter ruge saa lange og sorte

De Nætter ruge saa lange og sorte. 
Syvstiernen skimter saa mat. 
Ud stormer Vinden fra Himmelens Porte, 
Fælt knager Granen i kolde Nat. 
I Offerlundene Blæsten tuder, 
Om mosgroede Støtter af Valhals Guder. 
»Vor Tid er forbi! 
Snart synke vi!« 
Den rasler og styrter den blodige Steen, 
Og knaser omliggende Offerbeen!

Den gothiske Steenmasse kneiser, 
Brunrødlig skummel i Maaneglands. 
I mørkeblaae Luft sit Spir den reiser, 
Om Muren Dødninge rangler i Dands. 
Fra lange Blyevindve en Straale iler 
Til Alterets Crucifix og smiler: 
»Du seirer vist, 
Du hvide Christ! 
Snart skal den vilde nordlige Zone 
Neie sig for din Tornekrone!«

Olaf Tryggesøn lander i Norge. 
Brat synger han Messer paa hviden Strand! 
Fra skumle, sydlige Borge 
Bringer han Munke til Klippeland. 
Alt mere den christne Troe sig udbreder: 
Men mægtige Hakon Bønderne leder.
For gamle Troe 
I Fædreboe 
De møder Olaf med tapper Ære - 
Men Konningen splitter de samlede Hære!

Høit galer Hanen ved Midnatstide; 
Jarl Hakon slagter sin Søn. 
Han drager den rygende Kniv af hans Side 
Og synker i Lunden, og giør en Bøn. 
»Christe! forstyr ej de straalende Aser. 
Tag dette Offer, mit Hierte raser! 
Og giv os Held! Forlad vort Field!« 
Men Uglen flagrer paa Rotas Bryst 
Og tuder med dæmpet, varslende Røst.

Korsbannerne vildt i Ætheren velte. 
De lyne, de lyne afsted! 
Høit opflammer Luren de christne Helte, 
Hvor Olaf stevner er Lykken med. 
Foran ham bæres Verdens Befrier, 
Rundt om lyder Psalmer og Litanier; 
Med korsdannet Sværd 
Han fører sin Hær. 
Foran ham iler de seirende Rygter! 
Forladte Hakon fnyser og flygter.

Afsted paa den vrindskende Ganger han traver 
Den standser ved Gaulaae, med Skum bedækt. 
»Blev alle Nordmænd end feige Slaver, 
Saa skiender jeg ej min ældgamle Slægt.« 
Med Taarer sin sidste Ven han dræber, 
I Gangerens Blod han sin Kiortel klæber.
»Nu troer du mig død! 
At mit Blod her flød; 
Men Olaf giv Tid, jeg har Kiemper i Nor, 
Og paa min Side strider Tyr og Thor.«

Saa knittrende vrede hans Øine skule; 
Han iler til grantakte Field; 
Og skiuler sig i en skummel Hule, 
Med Thormod Karker sin frigivne Træl. 
En rygende Fyrrespaan Hulen oplyser. 
Der sidde de tause, Trællen gyser! 
Den ene ej troer 
Den andens Ord. 
Fælt stirrer Trællen paa Jarlen hvid; 
Dog slumrer han ind ved Midnatstid.

Da hvidsler det sagte i Hulens Mørke, 
Og Asa Hermod for Hakon staaer. 
»Guderne sætte Lid til din Styrke! 
Giv Olaf Christen sit Banesaar! 
Guldtaarer den yndige Freya græder. 
Ha skal en sydlig korsfæstet Misdæder 
Forstyrre os her? 
Gaae, sving dit Sværd. 
Med Olafs Blod vore Altre bestænk! 
Da skal du sidde paa Valhals Bænk.«

Saa taler den røde Skygge og svinder, 
Men Trællen vaagner forfærdet op. 
»Jesus stod for mig med smilende Kinder 
Og pegede paa din blodige Krop!« 
»Ha usle Slavel frygt Tordnerens Torden! 
Hvi bliver du bleg og sort som Jorden?
Formaster du dig 
At forraade mig?« 
»Nej!« gyste Trællen med frygtende Sind; 
Og udmattet slumrede Jarlen ind.

Men underlig fælt han smiler i Drømme, 
Og Karker ræddes ved dette Syn. 
»Hvi saae jeg ham nylig i Blod at svømme? 
Hvi trækker han saa med det høire Bryn? 
Han er dog en Røver, som Norge skiender. 
Velan, i hans Blod jeg toer mine Hænder. 
Til Olaf jeg gaaer 
Og en Guldkiede faaer!« 
Saa hvisker han bleg i den sorte Grube 
Og zittrer - og udskierer Jarlens Strube!

Høit Lurene skralde fra nærmeste Fielde. 
»Her er ham! her fiygted han hen!« 
Som Fossen med brusende, knusende Vælde 
Indbryder Kong Olaf med sine Mænd. 
Brat Hakons Træl Hellebarderne dræbe 
Og Olaf skuer med smilende Læbe 
Tæt ved sin Fod 
Hakon Jarl i Blod.
»Den ypperste Hedning faldt! jeg er hevnet. 
Ved hans Død er Vankundigheds Forhæng revnet!«

Det ruller i Horizontens Himmel 
Og sagtelig skielver Hav og Jord. 
De gamle Guders brogede Vrimmel 
Forsvinder, og kommer ej meer til Nord. 
Istedet for Lundens ærværdige Minder 
Man idel Kirker og Klostere finder.
Kun hist og her 
Man fiern og nær 
En Høi og en opreist Kampesteen skuer, 
Som minder om Oldtidens slukte Luer.

N:Korrektur af Rune Engelbreth Larsen 4-3-2001.

I:oehlenschlaeger1999062804
T:Løveridderen
F:Mildt boltre sig de lune Sommervinde

Mildt boltre sig de lune Sommervinde, 
Fra klare Safirhvælving Maunen straaler 
Igiennem duftopfyldte svale Linde 
Til Engens lukte Lillier og Violer; 
Rødt gløder gyldne Spir fra Borgens Tinde 
I Flodens fulde sortblaae Jaspisskaaler. 
Kong Didrik langsomt paa sin Ganger rider 
I stille underlige Midnatstider.

Og som han kommer ind hvor Skovens Grene 
Saa tæt og dæmrende en Lund indhegner, 
Hvor der er mørkt og skummelt, tyst og ene, 
Hvor blegere den blege Straale blegner, 
Da hører han det rasle giennem Stene, 
For brede Bug det høie Straae nedsegner. 
En saaret Løve brølende forfølger 
En Lindorm, som sig giennem Græsset bølger.

Dybt Løven slaaer med convulsivisk Vælde 
Sin Kloe i Ormen, for sit Saar at hævne; 
Da vender den sig langsomt og vil fælde 
Sin Fiende i det rædselsfulde Stevne. 
Det tykke Hoved mosbegroet af Ælde, 
Den gule Bug, som vil af Ædder revne, 
Den lange Braad, de Øine blodigrøde, 
Alt dirrer Løven frygtelipt imøde.

Da raaber den bestæd i stor Ulempe: 
»Red mig fra den som mig mit Liv vil røve! 
Kom mig til Hielp, du staalbeklædte Kiempe, 
Som fører i dit Skiold en gylden Løve; 
Som den jeg staaer i Brand, o kom at dæmpe! 
Lad Ormens Pandeskal dit Glavind prøve. 
Da skal jeg altid vandre ved din Side. 
I Liv og Død du trygt paa mig kan lide.«

Og Kongen drager brat sit Sværd hin brede; 
Tæt under glatte Skiel han vender Odden. 
Hans Øine gnistrer frygteligt med Vrede, 
Han borer Staalet lige ind til Klodden. 
Da rangler Ormens Ledemod saa lede, 
Den skeler hvæsende og viser Braadden; 
Og Kongen bliver bleg og heel forfærdet, 
Han ryster som et Løv og taber Sværdet.

Da slynger Ormen slimbeklædte Hale 
Heel smidig rundt omkring sin Fiendes Lemmer, 
Og kryber taus med ham til Biergets Sale, 
Hvor Nat og Mulm de fæle Syner giemmer. 
Paa Veien uophørligt Haner gale. 
Sit Hoved Ormen haardt mod Fieldet stemmer. 
Da revner det, de faste Stene gunge, 
Og Hesten vrindsker under Ormens Tunge.

»Børnlille! kom I elleve Unger mine. 
Her er en ringe Brad. I Morgen mere!« 
Saa spyer hun Hesten ud. De Unger grine, 
Og graadig deres Bytte de fortære. 
»I Morgen skal I Manden faae!« De hvine. 
»For denne Gang I skal fornøiet være.«
De lyde Moderen, men fælt de tude 
Og knytte sig til Hvile i en Knude.

Kong Didrik ganger bleg og heel bedrøvet 
Omkring i Biergets fæle sorte Hule. 
»Ak var mit gode Sværd mig ei berøvet, 
Da friede jeg mig let af denne Kule. 
Da dræbte jeg de Orme ufortøvet, 
Og klemte dem med Skioldets stærke Bule, 
Og favned atter hierteligt imorgen 
Min Fæstemøe, min Fylla, hist paa Borgen.«

Og see ved Maanens hvide Midnatsluer, 
Som falder i en Ridse giennem Bierget, 
Et rustent Sværd tæt ved sin Fod han skuer, 
Hvormed en Kiempe fordum sig har værget. 
»Nu ingen Fare meer mit Mod forkuer, 
Thi Skiebnen har sig ei mod mig forsværget.« 
Saa raaber han og seer paa Sværdet nøie, 
Og bittre Taarer brister af hans Øie.

Det bedste Sværd, berømt i alle Lande, 
Den stærke Adelring han har i Hænde, 
Der farvede med Blod saa mangen Pande 
Og giorde paa saa mange Helte Ende. 
Kong <I>Sigfreds</I> Sværd, den Helt som alle Strande 
Blandt Kiemper monne første Rang tilkiende, 
Og Didriks Ven, i mange Aar forsvunden, 
Og nu, ved dette Mærke atter funden.

»Saa skulde du din lyse Bane ende 
I dette Mørke, mellem grumme Trolde. 
Dit kiekke Hierte brast i stor Elende
Da under disse sorte skumle Volde! 
Saa let kan Lykken sig i Livet vende. 
Jeg slaaer saa længe som dit Sværd kan holde. 
Du var min Ven, din Død jeg vist skal hævne. 
Hvor der er Mod der mangler ikke Evne.«

»Afsted! afsted! hvi vil jeg længer tøve 
I denne Hule mellem Skræk og Jammer?« 
Han Sværdet slaaer mod Flinten for at prøve 
Om det er stærkt, og Bierget staner i Flammer! 
De største Klippestykker kan han kløve. 
Da vaagner op den mindste Orm og stammer: 
»Hvis du vor Moder vækker af sin Hvile 
Da vil du neppe ad din Skiebne smile.«

Men Kongen svarer: »Dybt mit Glavind bider! 
Dets dødelige Saar kan ei forbindes. 
I straffes skal ved disse Midnatstider. 
De store Led i eget Blod skal findes. 
Det Onde med det Gode altid strider 
Og vinder til det evig overvindes. 
I vog saamangen Helt i disse Sale, 
Det kan kun eders Hierteblod betale.«

»Vaagn, Moder! vaagn, og slug den slemme Fange.« 
Hun vaagnede og vilde Fangen sluge. 
Men da hun skued Sværdet blev hun bange, 
Og gav sig til skielve og at ruge. 
»Det Guld og Sølv som er i Fieldets Gange 
Det maa du bringe frit herfra og bruge. 
Kast Adelring kun ned i Biergets Rifter, 
Et evigt Venskab her med dig jeg stifter.«

»Jeg kaster ei mit Sværd, dets Ægge bider, 
Dets dødelige Saar kan ei forbindes. 
Du dræbes skal ved disse Nattetider, 
Din store Krop i eget Blod skal findes. 
Det Onde med det Gode altid strider, 
Og vinder til det evig overvindes. 
Du vog Kong Sigfred her i disse Sale, 
Det skal du med dit Hierteblod betale.«

»Kast Adelring dybt hen i Kildevældet! 
Blandt Venner ei man bruger skarpe Sværde. 
Din Fylla sidder fængslet her i Fieldet. 
Luk hende ud, I er hinanden værde! 
Et Nøgleknippe, rustent og forældet, 
Er skiult heroppe ved mit Hovedgierde. 
Kom, buk dig, tag det, end din Elsktes Jammer, 
Bring Fylla af det fugtigmørke Kammer.«

»Min elskte Pige nager ingen Kummer! 
Mit Hierte siger hun er ei i Fare. 
Hist paa sin Faders Borg hun roligt slummer, 
Omskandset af Guds hellige Engleskare. 
Ei mindste Myg om hendes Leie summer. 
Du lokker mig forgieves i din Snare. 
Mit Sværd skal i dit seige Blod sig klæbe, 
Døe Slange! med den sidste Løgn paa Læbe.«

Brat Ormen og de fæle Øgleunger 
Saa gispende i Græsset ned maa bide. 
Da fylder Hulen Gift og Ormetunger, 
Han vader dybt i Slangeblod hin hvide. 
Forgieves han i Biergets Side stiunger, 
De Kampestene viger ei tilside.
Han kan ei bryde giennem sorte Lukke, 
Snart maa han ned i spraglet Edder dukke.

Da hører han fra Fieldets ydre Side 
En vældig Skraben og en Stemme rasbe: 
»Fat Mod, Kong Didrik! du skal ikke lide! 
Her smuldrer Stenen skiør, her kan vi haabe. 
Hug med dit Sværd, jeg vil i Fieldet slide 
Med mine Kløer, saa kiempe vi tilhobe. 
Den haardeste Natur tilbageviger, 
Bestormet af en Løve og en Kriger.«

Og Løven grov og Kongen vældigt stødte 
Med skarpen Adelring, saa Fieldet rysted; 
Thi Ormene alt meer og mere blødte, 
Den fæle Edder steeg ham op til Brystet. 
Snart begge Kiemperne hinanden mødte. 
At blive længer der dem ikke lysted. 
De vandred begge trætte ned i Dalen, 
Til Morgenrøden og til Nattergalen.

Ved klaren Aae, som mellem Blomster dandser, 
Kong Didrik sig ved Løvens Side sætter 
Det blanke, haarde, blodbestænkte Pandser 
Han med den lyse Morgenbølge tvætter. 
Saa sødt hendysser Fuglesang hans Sandser: 
Og saftig Frugt den matte Kiempe mætter. 
Til fierne Borg saa længselsfuld han smiler, 
Mens Løven i hans Skiød sit Hoved hviler.

»Ak herligt synger du, du muntre Sanger! 
Og venlipt, Kilde! dine Bølger vige; 
Og yndigt, Rose! du i Busken pranger;
Dog sørger jeg, thi her er ei min Pige. 
O havde jeg kun dig, min rappe Ganger! 
Da paa din stærke Ryg jeg skulde stige, 
Og ile did, og kysse af sin Slummer 
Den Elskede, og glemme al min Kummer.«

Det hørte Løven i hans Skiød og smilte: 
»Jeg kan med dig saa vel som Hesten vanke! 
Kom sæt dig paa min Ryg.« Derpaa de ilte, 
Mens Kongen holdt sig ved den tykke Manke. 
Over Bierg, over Dal de foer, og ei de hvilte; 
Slig Ganger ei behøver Kræfter sanke. 
Forfærdet Fylla saae sin Beiler trave 
Paa sieldne Skimmel over Borgens Grave.

Men siden klapped hendes Lilliehænder 
Det ædle Dyr, hun fored det hver Morgen. 
Erkiendtligt Løvens høie Hjerte brænder, 
Den blev sin hele Levetid paa Borgen. 
Taknemlighed er al den Fryd den kiender. 
Den glemmer Stolthed, Friehed, selve Sorgen 
At skilles fra sin Skov og fra sin Mage, 
Den tiener Kongen alle sine Dage!

K:folkevise
N:Bygger på folkevisen »Løwen og Kong Tiderichs Kamp imod Lind-Ormen«.

I:oehlenschlaeger1999062805
T:Ellehøien
F:Paa hede Dag den svale Aften fulgte

Paa hede Dag den svale Aften fulgte, 
Der glimted Purpur bag de sorte Grene, 
Den dunkle Landevei var heel beskygget.

Jeg langsomt reed og grubled henrykt ene, 
Mens tætte Skov de røde Roser dulgte, 
Hvor Nattergalen skiult sin Rede bygged.

Da kom jeg til en Bakke, som beskygged 
Med sine venliggrønne Lindekroner 
For stærke Vindpust og for lumre Varme.

Sødt tryllet hen af Somrens Aftentoner 
Jeg sank i Græssets blomsterklædte Arme 
Og lytted smilende og slumred ind.

Da vaagned jeg igien thi Høien bæved. 
En guldhaarfager Møe med Rosenkind 
Sig svævende og rank af Høien hæved.

Da blev jeg ræd, med Slag saa selsomt vilde 
Mit Hierte mod det blanke Pandser slog, 
Jeg vilde tale, men jeg kunde ikke.

Og see en anden Møe steeg op og tog 
En Haandfuld Vand af klaren Sølverkilde 
Og stirred hen paa mig med kielne Blikke.

Hun stænkte mig: Hvad giør du her saa silde? 
Der skal dig intet Onde vederfares, 
Frygt ei du smukke staalbeklædte Kiempe.

Nei, sang den anden med sin søde Stemme, 
Men Undertegn her skal dig aabenbares, 
Som i dit Liv du aldrig meer vil glemme.

Sin Rislen monne Sølverkilden dæmpe, 
For Lyden af den skiønne Sang at høre, 
Der rasled ei et Blad i sagte Vinde.

Naturen overalt var lutter Øre, 
Bag Nattens Trylleslør kun smilte Glæde, 
Alt lytted til den hulde Sangerinde.

Klart blinkte Søens blaa henspændte Klæde, 
Hvor Fisken svam og legte med sin Finde, 
Og atter aabned sig den lukte Rose.

Den rødmed giennem Nattens Sølvertaare; 
Og Lillien som klæder sorte Baare 
Den smilte hist i dybe Tangemose.

Skiønt sang hun, men jeg skielved dog saa saare. 
Thi noget rædsomt lød i hendes Stemme, 
Som ei jeg tolke kan men kun fornemme.

Følg, sang hun, følg os ind i dunkle Field, 
Hvor græsbeklædte Væg for Stormen luner. 
Følg, sang hun, følg os ind i aabne Bolig.

Der skal jeg lære dig at kaste Runer; 
Men toe dig først i dette Kildevæld, 
Saa bliver du med Alferne fortrolig.

De Blomster som du her paa Høien skuer 
De spragle meget skiønnere derinde, 
Som Græs Smaragderne i Bierget funkler.

Følg med. gientog den anden Sangermøe. 
Rubinen der langt meer end Rosen luer, 
Safirens Blaae Kierminderne fordunkler.

Da stirred jeg til Himlens hvalte Buer 
Og greb om Korset paa mit Sværd og tænkte: 
Saa høit et Loft dog ikke der du skuer!

Min lange Taushed Ellepigen krænkte. 
Kom Ungersvend hvi bliver du tilbage? 
Hun smilte rædsomt med sin Rosenlæbe.

Du dræbe skal den stærke Ædderdrage 
Og faae det røde Guld hvorpaa hun ruger, 
Du lære skal den stærke Biørn at dræbe.

Men strax dit Hierteblod jeg varmt udsuger 
Hvis nu du ikke med i Hulen følger, 
Min Mening jeg dig længer ei fordølger.

Da blev jeg mod, thi mine matte Arme, 
Som vilde hævnende mit Glavind svinge, 
Sank langsomt ned ved hendes Trylletale.

Hun nærmed sig, for Døden mig at bringe. 
Da rysted Morgenhanen med sin Vinge, 
Den gol - og hun forsvandt i Biergets Sale!

Og bleg jeg svang mig paa min bange Fole 
Og ilte fra de fæle Rædselsteder, 
Mens Solen slukkede de mindre Sole.

Vogt unge Kiempe dig for slige Høie, 
Den lumske Død der Blomsterne beklæder, 
Og Trolden suger Blodet af dit Øie.

N:Korrektur af Rune Engelbreth Larsen 4-3-2001.

N:Bygger på folkevisen <A CLASS=green HREF="digt.pl?folkeviser?folke2000012901?dk">»Elverhøj«</A>. Skrevet på terziner.
K:terziner
K:folkevise

I:oehlenschlaeger1803a0
T:Guldhornene
F:De higer og söger

De higer og söger 
i gamle Böger 
i oplukte Höie 
med speidende Öie, 
paa Sværd og Skiolde 
i muldne Volde, 
paa Runestene 
blandt smuldnede Bene. 

Oldtids Bedrifter 
anede trylle; 
men i Mulm de sig hylle, 
de gamle Skrifter. 
Blikket stirrer, 
sig Tanken forvirrer. 
I Taage de famle. 
"I gamle gamle 
hensvundene Dage! 
da det straalte i Norden, 
da Himlen var paa Jorden, 
<I>giv et Glimt tilbage!</I>" 

Skyen suser, 
Natten bruser, 
Gravh&ouml;ien sukker, 
Rosen sig lukker. 
De &ouml;vre Regioner 
toner! 
De sig m&ouml;de, de sig m&ouml;de, 
de forklarede H&ouml;ie, 
kampfarvede, r&ouml;de, 
med Stierneglands i &Ouml;ie. 

"I som raver i blinde, 
skal finde 
et ældgammelt Minde, 
der skal komme og svinde! 
Dets gyldne Sider 
skal Præget bære 
af de ældste Tider. 

Af det kan I lære. 
Med andagsfuld Ære 
I vor Gave bel&ouml;nne. 
Det ski&ouml;nneste Ski&ouml;nne, 
en <I>M&ouml;e</I> 
skal Helligdommen finde!" 
Saa synge de og svinde. 
Lufttonerne d&ouml;e! 

Hrymfaxe den sorte 
puster og dukker 
og i Havet sig begraver. 
Morgenens Porte 
Delling oplukker, 
og Skinfaxe traver 
i straalende Lue 
paa Himlens Bue. 
Og fuglene synge. 
Dugperler bade 
Blomsterbade 
som Vindene gynge. 
Og med svævende Fied 
en M&ouml;e hendandser 
til Marken afsted. 
Violer hende krandser. 
Hendes Rosenkind brænder, 
hun har Lilliehænder. 
Let som en Hind 
med muntert Sind, 
hun svæver og smiler; 
og som hun iler 
og paa Elskov grubler - 
hun snubler! 
og stirrer og skuer 
gyldne Luer, 
og r&ouml;dmer og bæver 
og zittrende hæver 
med undrende Aand, 
af sorten Muld, 
med sneehvide Haand, 
det r&ouml;de Guld. 

En sagte Torden 
dundrer! 
Hele Norden 
undrer! 

Og hen de stimle 
i store Vrimle 
og grave og s&ouml;ge 
Skatten at for&ouml;ge. 
Men intet Guld! 
Deres Haab har bedraget. 
De see kun det Muld, 
hvoraf de er taget. 

Et Sekel svinder!! 

Over Klippetinder 
det atter bruser. 
Stormenes Sluser 
bryde med Vælde. 
Over Norges Fielde 
til Danmarks Dale 
i Skyernes Sale, 
de forklarede Gamle 
sig atter samle. 
"For de sieldne Faae 
som vor Gave forstaae, 
som ei Jordlænker binde, 
men hvis Siele sig hæve 
til det Eviges Tinde, 
som ane det H&ouml;ie 
i Naturens &Ouml;ie, 
som tilbedende bæve 
for Guddommens Straaler, 
i Sole, i Violer, 
i det Mindste, i det St&ouml;rste, 
som brændende t&ouml;rste 
efter Livets Liv, 
som - o store Aand 
for de svunde Tider! 
see dit Guddomsblik 
paa Helligdommens Sider, 
for <I>dem</I> lyder atter vort Bliv! 
Naturens S&ouml;n, 
ukiendt i L&ouml;n, 
men som sine Fædre 
kraftig og stor, 
dyrkende sin Jord, 
ham vil vi hædre, 
han skal <I>atter</I> finde!" 
Saa synge de og svinde. 

Hrymfaxe den sorte 
puster og dukker, 
og i Havet sig begraver. 
Morgenens Porte 
Delling oplukker, 
og Skinfaxe traver 
i straalende Lue, 
paa Himlens Bue. 

Ved lune Skov 
&Ouml;xnene trække 
den tunge Plov, 
over sorten Dække. 
Da standser Ploven, 
og en Gysen farer 
igiennem Skoven. 
Fugleskarer 
pludselig tier. 
Hellig Taushed 
alt indvier. 

Da klinger i Muld 
det gamle Guld. 

Tvende Glimt fra Oldtidsdage 
funkler i de nye Tider. 
Selsomt vendte de tilbage, 
gaadefyldt paa r&ouml;de Sider. 

Mystisk Helligdom omsvæver 
deres gamle Tegn og Mærker. 
Guddomsglorien ombæver 
Evighedens Underværker. 

Hædrer dem, thi Skiebnen skalter! 
snart maaskee de er forsvunden. 
Jesu Blod paa Herrens Alter 
fylde dem, som Blod i Lunden. 

Men I see kun deres Lue, 
ikke det ærværdigt H&ouml;ie! 
Sætte dem som Pragt tilskue 
for et mat nysgierrigt &Ouml;ie. 

Himlen sortner, Storme brage! 
Visse time du er kommen. 
Hvad de gav de tog tilbage. 
Evig bortsvandt Helligdommen. 

N:Rettelser af <A HREF="mailto:soeren@mogensen.as">Søren Mogensen</A> 15-8-2000.
N:Korrekturlæst af Sven Sørensen 10-4-2001.

I:oehlenschlaeger1999062806
T:Valravnen
F:De gule Silkeseil, som Vinden fylder

De gule Silkeseil, som Vinden fylder, 
Hiemlede bugnende den lette Snekke. 
Mens Aftensolen ranke Mast forgylder 
Frue Sigrid sidder paa det høie Dække. 
Da bovner Havet brat med sorte Bylder, 
Da pibler Vandet ind af dybe Sprække. 
Den vilde Valravn høit i Masten synger, 
Mens dybt han Skibet ned mod Grunden tynger.

Frue Sigrid skuer Ravnen i det Høie, 
Da blegner hendes røde Rosenmund, 
Da trænger Taaren frem i hendes Øie, 
Thi Skibet truer med at gaae til Grund. 
O Valravn! hvis mit Ønske du vil føie, 
Da skal du faae af Guld vel femten Pund! 
Tæm Stormen, bring mig paa den sikkre Jord; 
Leed Skibet varligt i sin stille Fiord.

Med Guld man ei belønner dierve Helte! 
Af Guld, Frue Sigrid, har jeg meer end du.
For Guld jeg ei en Bølge bort vil velte; 
Dog rører mig din ængstelige Hu. 
Giv mig den Skat, du skiuler bag dit Belte, 
Da skal jeg tæmme Søens Storm og Gru, 
Da skal jeg dybt henstyrte ned i Pølen 
Den Havmand, som har klynget sig til Kiølen.

Hvad skiult jeg under Purpurbeltet giemmer, 
Det, vilde Valravn! maa du gierne faae. 
For ringe Løn den større du forglemmer, 
Det er til Stegerset de Nøgler smaa. 
Hvis du mod Havets Magter kiek dig stemmer 
Du gierne der din Føde hente maa. 
Det blanke Knippe hun paa Dækket kaster 
Og Ravnen flagrer bort fra gyldne Master.

Med stærktudspændte, tykke, uldne Vinger 
Han med den frygtelige Havmand kiemper. 
Den fraadbedækte Bølge let han tvinger, 
De vilde Storme med sit Blik han dæmper. 
Med Varselskrig han sig i Skyen svinger; 
Og sagte Vind sig efter Snekken lemper. 
Alt mere taber sig den stærke Torden; 
Frue Sigrid seiler langsomt ind i Fiorden.

I Lunden sidder hun engang ad Qvel, 
Ved klaren Søe, der svømmer langsomt Karpen. 
Bestandig risle sagte Kildevæld. 
Hun tænker paa sit Norge og paa Sarpen. 
I Danmark fandt jeg dog mit bedste Held! 
Sin Elskov sødt hun synge vil ved Harpen. 
Da vender det sig under hendes Bryst! 
I rædsom Grublen svinder hendes Lyst.

Ak grumme Ravn! nu veed jeg hvad du vilde! 
Hun synker ned, at gaae formaaer hun ei. 
Det er saa dæmrende, det er saa silde. 
Mat blinker Stiernen fra sin Melkevei. 
Ak, grumme Ravn! nu veed jeg hvad du vilde! 
At tale meer den Blege mægter ei. 
Sig Espen over hendes Tinding hvælver; 
Som hun den sveder koldt og ængstlig skielver.

Fem Maaneder forgaae, saa bringer hun 
Et Barn til Verden under bitter Klage. 
De døbe det i mørke Midnatstund, 
Fordi at Trolden intet skal opdage. 
Det er en Søn, som Rosen rød og rund. 
Men Sigrids Hierte tunge Sorger nage. 
I skiulte, dybe Grotte døbes han, 
Med Kildens isnende, chrystalne Vand.

Han voxer til, og i det hele Rige 
Er ingen Dreng saa deilig og saa yndig. 
Han er saa munter og saa flink tillige; 
Hans Blik er brændende, hans Tale fyndig. 
Han tænker kun paa Kampe og paa Krige. 
Den stolte Ganger kan han tæmme myndig. 
Men Dronning Sigrid græmmer sig dog saare; 
Hvergang hun seer ham svømmer hun i Taare.

En Aften sidder hun i Fruerstue; 
Kong Alf sin ædle Husbond har hun mistet. 
Med Taarer stirrer hun i Solens Lue; 
Det arme Hierte har kun Sorger fristet. 
Da hører hun en Lyd, og hun maa grue, 
Den vilde Valravn har sig sagte listet
Ad aabne Vindve ind, paa Egebord 
Den sætter sig og synger disse Ord:

    Rige Fugl kommer susende, 
    Kommer brusende, 
    Over Bierge og Dale. 
    Seer du vel, du fattig Fugl! 
    Hvor mine Fiere de prale?

    Fattig Fugl kommer hinkende, 
    Kommer linkende, 
    Over Ager og Enge. 
    Seer du vel, du rige Fugl! 
    Hvor mine Fiere de hænge?

    Husker du 
    O Dronning nu 
    Da du paa Bølgerne hinked? 
    Da var du den fattig Fugl, 
    Da ad den rige du vinked.

    Valravn kommer susende, 
    Kommer brusende, 
    Over Bierge og Dale. 
    Dronning riig! 
    Naar vil du mig 
    Nu med dit Foster betale?

Da svimled Dronning Sigrid langsomt hen. 
Den hulde Qvinde blegner som en Lillie. 
Flye! sukker hun, du Mørkets fæle Ven! 
Min Bøn skal kiempe mod din onde Villie. 
Hun korser sig - da flygter den igen;
Men spottende den dandser først paa Tillie 
Og synger: Ingen Bøn mig staaer imod! 
Jeg slukke vil min Tørst i christent Blod.

Ung Harald axler sit Skarlagenskind. 
Min Moders bittre Kummer maa jeg vide. 
Saa triner han i Høieloftet ind. 
Kier Moder min! du sige mig din Qvide! 
Hvi er du bleg, min Moder, som et Liin? 
Betroe din Søn ved stille Midnatstide 
Hvad der saa længe naget har dit Hierte. 
En meddelt Smerte er en mindre Smerte.

Da sukker Sigrid efter lange Bøn: 
O Harald! der er Skabninger hernede, 
Som drive deres Ondskab skiult i Løn, 
Som Herren skabte i sin grumme Vrede. 
Her vandrer om en grusom Trold, min Søn! 
Fra hvem at frelses vist enhver maa bede. 
Hans blodigrøde Øie rædsomt skuler. 
Hver Aften kommer han af sine Huler.

I fordums Dage var han høi og stor 
og voxen som en dierv og ædel Kiempe; 
Men Jesu rene Lære i vort Nord 
Har lært de onde Aanders Stolthed dæmpe. 
Nu er han kun en Ravn, ei nær saa stor, 
Dog stor nok til at øve sin Ulempe. 
Vee den som falder i hans grumme Hænder. 
Ja svared Harald, jeg hans Rygte kiender.

Da Dronning Sigrid tumge Taare fælder.
Ung Harald rolig til sit Sværd sig hælder, 
Og hører hende uden mindste Gru. 
Ak Harald! Qval og Kummer mig forælder, 
Nu veed du alt, og du er rolig, du? 
Da hæved Sønnen rask det blanke Øie, 
Og talde, mens han stirred i det Høie.

En Sommernat, min Moder, i en Lund 
Jeg mellem svale, høie Blomster laae. 
Mildt dyssedes jeg ind i sagte Blund, 
Thi Nattergalen monne yndigt slaae. 
Da aabnedes for mig i samme Stund 
Lidt efter lidt det høie Himmelblaae. 
En Engel sank mig smilende imøde, 
Forunderlig omstraalt af Morgenrøde.

Han viste mig en Kiede, som sig rækked 
Fra Himlen ud, den klang som Fryd og Klage. 
Halvsynlig den sig rundt om Jorden strækked, 
I mange Bugter vendte den tilbage. 
Med Blodstænk var den ofte heel bedækket; 
Paa mange Steder Leddene var svage. 
Af blandet Erts den slyngte sig om Muldet; 
Først Guld, saa Sølv, saa Jern, saa atter Guldet.

Da raabte Englen med sin klare Stemme: 
Du <I>Skiebnens Kiede</I> seer, som hænger ned. 
Den sluttet er! Dens Løb kan intet hemme! 
Alt ordnes ved en stræng Nødvendighed. 
Han svandt, men aldrig jeg min Drøm skal glemme. 
Jeg saae mig som et ringe, blodigt Led. 
Jeg frygter ei, jeg gaaer naar Skiebuen kalder. 
Ei, uden Gud, en Spurv til Jorden falder!

<HR ALIGN=center WIDTH="30%">
Det hviner giennem Nattens sorte Skye. 
De grumsethvide Bølger slaae paa Land. 
De stærke Vinde kaste høit med Gny 
En skotlandsk Snekke paa det hvide Sand. 
Til Kongeborgen strax de alle tye. 
En deilig Møe og tretten dierve Mand. 
Minona, Kongens Datter, Skotlands Lyst! 
Har Stormen drevet til den danske Kyst.

De hugge Bielker i den dunkle Lund, 
Minona gaaer med Harald Arm i Arm; 
Sødt aander hendes røde Purpurmund, 
Det ranke Liv omslynger han saa varm. 
Det er i Vaar en deilig Aftenstund. 
De synke begge tause Barm til Barm. 
Da synger Nattergalen saa vemodig, 
Og Maanen hæver sig saa stor, saa blodig!

Nu tæt de føie stærke Bielker fast; 
Alt vugges Snekken af den milde Strøm. 
Nu hæve de paa Dækket ranke Mast. 
Minona favner Harald elskovsøm. 
Hans kiekke unge Hierte slaaer saa fast. 
Hun seiler bort. - Som vækket af en Drøm 
Han staaer og skuer med det vaade Øie 
Den glatte Kiøl de klare Bølger pløie.

Et Aar forgaaer, Frue Sigrids Sorg forsvinder, 
Den vilde Valravns Magt ei meer hun frygter. 
En sagte Rødme livner hendes Kinder, 
Og Taaren fra det blide Øie flygter. 
I Styrke Harald meer og mere vinder, 
Din Magt, o Ravn! bestaaer i løse Rygter.
Din matte Kloe min Søn vist aldrig slaaer. 
Du har nu truet ham i tyve Aar.

Ung Harald vanker om saa længselsfuld, 
Han ganger for sin Moder ind at stande. 
Minona er saa elskelig, saa huld! 
Hun vinker mig til Skotlands fierne Lande. 
Giv mig et Skib med Kiemper og med Guld, 
Og lad mig pløie Havets salte Vande. 
Jeg kommer glad igien, som jeg drog ud, 
Og bringer dig en Datter, mig en Brud.

Frue Sigrid gaaer saa tankefuld i Sind. 
De tunge Fied ved Stierneglimt sig flytte. 
Saa triner hun i Skovens Mørke ind 
Og aabner gamle Brunos lave Hytte. 
Der sidder han med Haanden under Kind, 
I Klæder som for Kulden kun beskytte; 
Med Bibelen i sine matte Hænder. 
Den lille Lampe svagt i Natten brænder.

Hil være dig ærværdig gamle Mand! 
Din Dronning kommer hid ved Midnatstide. 
Ung Harald drage vil til fierne Land, 
Hans sande Skiebne længes jeg at vide. 
Du læser Stiernerne! See der om han 
Skal smædelig ynkværdig Døden lide. 
Forjag hans ømme Moders sidste Smerte, 
Da skal hun takke dig med lettet Hierte.

Den Gamle reiser sig af lune Vraa; 
Med blottet Hoved, foldet fromme Hænder 
Han træder ud o£ stirrer i det Blaa,
Hvis røde Tegn hans gamle Øie kiender. 
Sædvanligt, siger han, de Stierner staae; 
En eeneste med selsom Ild kun brænder. 
Vær trøstig! thi jeg seer at Harald kan 
Paa <I>Havet</I> dræbes ei, og ei paa <I>Land</I>.

Da funkler som en Stierne i det Høie, 
Ved Eremittens trøstelige Ord, 
Af Glæde Dronning Sigrids skiønne Øie. 
Nu jeg min Søn til Havet fro betroer! 
Nu maa han gierne salte Bølger pløie. 
Han dræbes ei paa Hav og ei paa Jord. 
Han sidde skal paa Tingets høie Steen, 
Naar Graven længst har smuldnet mine Been.

Det røde Silkeflag fra Masten kneiser, 
Den lange Drage hvidsler under Øe. 
Nu høit i Raae de hvide Seil man heiser. 
Den stolte Byrde vugger paa sin Søe. 
Ung Harald ganger Aftnen før han reiser 
I Lunden ud, hvor først han saae sin Møe. 
Alt synes ham saa seent, han ønsker: 
Gid Jeg havde Vinger, for at flyve did!

Da hvidsler Buskene i Nattens Vinde, 
Da lyder fierne, svage Hundeglam. 
De blege Lygtemænd i Mosen svinde, 
Og Snogen nærmer sig saa mild og tam. 
Da træder hurtig frem en gammel Qvinde, 
Paa Ryggen bærer hun en <I>Fiederham;</I> 
Mildt smile hendes runkne, gule Kinder. 
Hun lægger Hammen ved hans Fod og svinder!

Ung Harald undrer sig, dog ei han bæver; 
Kun selsomt higende hans Hierte slaaer. 
Den store Fiederham han langsomt hæver. 
Af brogetskiønne Fiere den bestaaer. 
At klæde sig deri hans Ønske kræver; 
Den underlige Drivt han ei modstaaer. 
Han flyve kan, han hæver sig, men længe 
Han svæver kun ad lave, flade Enge.

Hvi tøver jeg? hvad holder mig tilbage? 
Jeg er i Skotland inden Morgen gryer. 
Saa stiger han i Lulten som en Drage, 
Og suser under Himlens høie Skyer. 
Hans Vinger over Havet Flugten tage. 
Bort svinde Skove, Lunde, Borge, Byer. 
Han seer sig ene under Himlen flyde. 
Dybt under ham de sorte Bølger bryde.

Da klapprer det i Luften og han skuer 
Den gyselige Ravn at nærme sig. 
Dens Øine flammer som to røde Luer. 
Ei Harald! skal jeg eengang finde dig! 
For første Gang ung Haralds Hierte gruer, 
Den skiønne Yngling blegner som et Liig. 
Af rædsom Angest svulmer høit hans Bryst, 
Han hæver sørgeligt sin hulde Røst:

Jeg seer det nytter ei mod Skiebnen stride! 
Jeg er dit Rov, Gud staae mig bi i Nøden! 
Men førend du mig grum vil sønderslide, 
Und mig en salig Stund i Morgenrøden. 
Minona er min Brud! lad mig nedglide 
Til hendes Buur og henrykt glemme Døden
I Elskovs Favn, da skal jeg sikkert komme 
Til dig igien, naar korte Frist er omme.

Fast holder Ravnens Kløer ham i det Høie; 
Den stirrer paa ham med begierligt Mod. 
Skiønt gierne strax min Lyst jeg vilde føie, 
Skal jeg dog vise dig at jeg er god. 
Saa hug den ud ung Haralds høire Øie; 
Saa drak den Helvten af hans Hierteblod. 
Nu har jeg mærket dig, nu kan du vende 
Til Jorden ned, nu er du god at kiende.

Ung Harald synker langsomt ned med Taare 
Fra Skyen i den lavere Natur. 
Han hviler sig paa sorte Dødningbaare, 
Som staaer ved Kirkens høie røde Muur. 
Tung er hans Gang, men o han elsker saare! 
Han raver til Minonas Jomfrubuur. 
Han skielver bleg ved Døren, thi hans Mod 
Har Trolden drukket med hans Hierteblod.

Minona kom, før Haralds Hierte brister! 
Endnu det banker blødende for dig. 
Paa Jorden du din elskte Harald mister.
Du seer ham atter udi Himmerig! 
Minona kom, o kom mit Hierte brister; 
Lad mig dog eengang først omfavne dig! 
Saa synger han med Elskovs sidste Lyst, 
Mens Døden raller i hans kolde Bryst.

Da kommer hun. O Naade i det Høie! 
Min Haralds blege Gienfærd for mig staaer. 
Der rinder Blod og Taarer af hans Øie,
Rødt klæbe sig hans lange gule Haar! 
Minona, kom! betragt mig ganske nøie. 
Jeg er en Skygge ei, mit Hierte slaaer 
Med Krampetræk af Elskov og af Smerte. 
Kom, læg din varme Haand paa Haralds Hierte.

Da standser brat Minonas Taarer stride, 
Da falmer hendes Purpurlæber blaa, 
Da bliver Kindens røde Roser hvide, 
Da bliver Issens sorte Lokker graae. 
Alt hvad han leed og hvad han end skal lide 
Fortæller han, mens Favn mod Favn de staae. 
For sidste Gang i Elskovs søde Lyst 
De smelte sammen klynget Bryst mod Bryst.

Lev vel, Minona! nu jeg frygter ikke. 
Hist aabner Faderen sit Himmerig. 
Giv mig et Kys, og smiil med dine Blikke, 
Og glem at Harald var ulykkelig. 
Da skal jeg Dødens Kalk frimodig drikke. 
Lev vel, Minona! Himlen signe dig. 
Saa favnede han bleg sin elskte Møe, 
Og svang sig høit hen over salten Søe.

Det brustne Øie stirrer - han er svunden! 
Hun staaer tilbage paa det kolde Muld. 
Da blusser hun, da synker hun i Lunden, 
Da beder hun til Himlen andagtsfuld: 
Du, som ved Daaben er med mig forbunden, 
Du, som paa Jorden var saa god og huld, 
Du, som lod Petrus gaae paa Havets Bølge, 
Lad mig i Luften høit min Harald følge!

Da vifter Buskene i Morgenvinde, 
Da lyder Nattergalens fierne Sang, 
Da rødmer Solen mildt fra Fieldets Tinde, 
Da dufter Blomsten fra den grønne Vang. 
Og langsomt triner frem en ung Hyrdinde, 
Paa Armen bærer hun en Fiederham. 
Sørgmodigt smiler hendes røde Kinder, 
Hun lægger den paa Græsset og forsvinder.

Og flux Minona sig i Hammen klæder, 
Høit svinger hun sig med behiertet Aand. 
Ei længer hendes brustne Øie græder, 
Hun flagrer hen i sieldne Klædebond. 
De Fugle, som hun seer paa høie Steder, 
Dem dræber hun med Saxen i sin Haand. 
Med Kiempekraft hun sine Vinger slaaer; 
Men dog den vilde Ravn hun ikke naaer.

Da hører hun i lave Luft det klynker 
Hun lytter med et rovbegierligt Mod? 
Med Ørnens Flugt hun ned paa Stranden synker. 
Den er besprængt med Haralds varme Blod! 
Hun blusser smilende. ei hun sig ynker. 
Hans høire Haand hun skuer ved sin Fod. 
Det eneste som Ravnen lod tilbage, 
Hans Troskabspandt i Elskovs hulde Dage!

Hun giemmer Haanden paa sit blotte Bryst, 
Saa rædsomt hendes blege Læber lee. 
Hver Fugl hun møder i sin vilde Lyst 
Den klipper hendes skarpe Sax i tree. 
Da hæver Ravnen sig til sidste Dyst -
Hun klipper som hun klippede i Snee!
Den lodne Krop maa søge dybt sin Grav 
Paa tusind Steder i det vilde Hav.

De sorte Bølger bruse ikke længer, 
De skylle maanbestraalt paa runde Stene. 
Vemodigt Strandens Piil med Løvet hænger, 
Det hvidsler underligt i Lundens Grene. 
I Nattens Blaa sig Stiernen mat fremtrænger. 
En sølvklar Skye ved Maanen flyder ene. 
Det er Minona døende som svæver. 
Hun synker ei, hun sig til Himlen hæver!

N:Bygger frit på <A HREF="digt.pl?folkeviser?folke2000012904?dk">folkevisen om Germand Gladensvend</A>
K:folkevise

I:oehlenschlaeger1999062807
T:Phlegma
U:Natur-Temperamenter
F:Østens lange, blege Strimmel

Østens lange, blege Strimmel 
Breder ud sin hvide Fold. 
Stiernen døer paa matte Himmel, 
Luften er saa vaad og kold. 
Perleduggens tætte Vrimmel 
Glindser fra den grønne Vold. 
Langsomt følger Bonden Ploven, 
Velter fugtigtunge Jord. 
Taus og sort sig hvælver Skoven, 
Uden Sange, uden Ord! 
Fieldet staar saa stump i Taagen. 
Hisset Valmuebusken groer. 
Nattens høitidsfulde Time 
Hen i Evigheden foer. 
Ingen Kirkeklokker kime 
Dødninger af dunkle Jord. 
Træt af store Midnatscene
Sover mystiske Natur. 
Roligt muldne gamle Bene, 
Hisset bag den gamle Muer. 
Mat og kold kun Vinden bølger 
Hen i Dammens vande Siv. 
Morgentaagefloret dølger 
Hyllende Naturens Liv.

I:oehlenschlaeger1999062810
T:Sangvinitet
U:Natur-Temperamenter
F:Milde Saphirer paa Himmelens Bue 
 
Milde Saphirer paa Himmelens Bue 
Hæve den prægtige Hvælving med Ynde. 
Østkanten brænder med Rosernes Lue. 
Skovens qviddrende Sange begynde. 
Tusind Karfunkler i Solen vi skue. 
Guldgule Bølger i Floden sig skynde. 
Blomsten udfolder forføriske Blade, 
Boler med Solen i kiølige Bade. 
   Elskov! Elskov! 
   Venus Cypria! 
   Dit Altar staaer 
   I de svale Dale, 
   I de skiønne, grønne 
   Duftende Hvælvinger, 
   Hvor Philomela slaaer, 
   Hvor den rislende Sølvbølge gaaer. 
Vellysten blusser paa svulmende Læber, 
Faunerne smile og Uskyld forsager. 
Lokkende Skiersild! som pirrende dræber! 
Helvedes Lue! som Æthren forjager! 
Sielen forsvinder, den høiere Sands. 
Dyret og Mennesket, Blomsten og Løvet 
Tørres, forstokkes og nærmer sig Støvet, 
Svungen i Straalens ophidsende Dands!
   Elskov! Elskov! 
   Venus Cypria! 
   Hvor den rislende Sølvbølge gaaer, 
   Hvor Philomela slaaer, 
   I de duftende Hvælvinger, 
   I de skiønne, grønne 
   Svale Dale 
   Dit Altar staaer!

N:Korrektur af Rune Engelbreth Larsen 4-3-2001.

I:oehlenschlaeger1999062811
T:Color
U:Natur-Temperamenter
F:Hvad sortner? 

Hvad sortner? 
Det er Himlens Bue! 
Hvad lysner? 
Det er Heklas Lue! 
Den stærkeste Kiempe i Nor, 
Den gamle <I>Thor!</I> 
Der staaer han, forvandlet til et Field. 
Hedder Hekla! 
Med Iispandser om sit Bryst, 
Med Torden i sin Røst, 
Med gloende Tunge! 
Harniskpladerne runge! 
Paa hiin Side af det vilde Ocean 
Steaer hans Fostbroder <I>Vulkan!</I>
Hedder Etna! 
Luende Blod paa den skielvende Jord 
Har de stænket i hinandens Spor. 
Da det gamle Rige svandt 
Grumt de sig forbandt, 
For pludselig eengang med Kiempevægt 
At knuse den nyere Slægt,
Som myldrer mellem begge
Deres Flintevægge.
Nu raadslaae de sammen i den mørke Gang
Saa lang,
Under Europa.
Frels os Jesus af Nazareth!
Paa Engen hist to Roser stod,
Fod ved Fod,
I Ungdomsblod.
See hvor de skilles ad ved en Kløft!
Ved en bundløs Grøft.
Den evige Vrede
Har draget det flammede Sværd af sin Skede!
Hvi bliver I alle saa blege?

I:oehlenschlaeger1999062812
T:Melancholie
U:Natur-Temperamenter
F:Tordnen meer ei lyder

Maanen giennembryder 
Nattens brustne Skye. 
Spredt er Jordens Dampe. 
Himlens hvide Lampe 
Brænder klart paa nye. 
Intet Skrald 
Og Klippefald. 
Allevegne Taushed ruger, 
Græsset Regnen suger.

Venligt Nattergalen 
Synger hist i Dalen 
Mellem Blomsterbed, 
Paa den Klippetinde 
Som for barske Vinde 
Nylig styrted ned.
Dybt til Krat 
I dunkle Nat 
Bød et Øieblik den reise. 
Secler saae den kneise!

Hist i Blomsterdække 
Jordens lange Sprække 
Gaber sort og stor. 
Mildt ved Maanens Straaler 
Duftende Violer 
Sig ad Randen snoer. 
Snart en Broe 
Med freidig Roe, 
Dalens Hyrder her vil bygge, 
Over Døden trygge!

Sorgløst Kildevældet 
Risler nu fra Fieldet, 
I sin gamle Dands. 
Klippens Roser vinke, 
Himlens Stierner blinke 
Med fornyet Glands. 
Skiønne Jord, 
I Nattens Flor! 
Dobbelt skiøn er Midnatslunden 
Efter Rædselstunden.

Naar den <I>sidste</I> kommer! 
Naar den store Dommer 
Knuser eget Værk; 
Naar han Havet velter, 
Naar han Jorden ælter, 
Med sin Arm stærk
Skal en Nat 
Blandt Blomsterkrat, 
Mere klar, hvor ingen famle, 
Blidelig os samle!

I:oehlenschlaeger1999062808
T:Den frembrydende Vaar
F:Engene grønnes og Skovenes Kroner 

Engene grønnes og Skovenes Kroner 
Nylig fremsprungne Smaragder bedække, 
Ætheren lunes og Sangeren toner 
I den beknoppede, brydende Hække. 
Vinteren bort til de livløse Poler 
Flygter med Natten og Kulden og Taagen; 
Flora paa Leiet af friske Violer 
Opslaaer sit Øie sødtsmilende vaagen.

Harpe! som hang paa de rimfrosne Grene, 
Hyllet i Snee og i rygende Mørke, 
Stum og forladt, medens Boreas ene 
Hyled en Liigsang i Vinterens Ørke, 
Harpe! din lis har Apollo bortsmeltet, 
Da han i Østen steeg frem i sin Lue. 
Straalende hænger du nu under Teltet, 
Med den blaahvælvede, udstrakte Bue.

Kom og lad Flora, den unge Gudinde, 
Stemme dig med sine sneehvide Hænder. 
Herligt bepurpres den kneisende Tinde 
Hist af den hvirvlende Kugle, som brænder. 
Hen paa det bølgende Græs vil jeg stirre, 
Som i den mørkeblaae Vove sig taber, 
Lærkernes Slag vil jeg høre at dirre, 
Slaae dine Strenge og prise min Skaber!

Straale! som brænder i smægtende Øie 
Paa den uskyldige, elskende Pige, 
Straale! du Skiønhedens høieste Høie, 
Ned i mit bævende Hierte du stige! 
Elskende To! som i Skyggerne vanke, 
Indsmil mig Saligheds reneste Lue! 
Da skal min brændende, hellige Tanke 
Tone, og hvirvle til Himmelens Bue!

Da skal de smilende unge Hyrdinder 
Nærme sig mig under skyggende Grene, 
Henrykt ved Bækken, som perlende rinder 
Over de hvide, sølvspraglede Stene; 
Svævende de om min Harpe skal dandse, 
Som deres Skiønhed at tolke kun stræber. 
Da skal jeg prydes med blomstrende Krandse! 
Da skal jeg kysses af blomstrende Læber.

Selve de sølvlokte Oldinger høre 
Gierne min Sang, fra den mosgroede Hytte. 
Blidt skal de staae i de aabnede Døre, 
Og til vemodige Tonefald lytte. 
I deres gamle uskyldige Siele 
Foraarets Fryd jeg med Kraft skal indsiunge, 
Til de, fremkaldte af venlige Fiele, 
Nyde et Foraar, evindelig unge!

Hyrden min Sang skal gientage og smile, 
Naar han om Aftnen med bøgende Vrimmel 
Skynder sig hiem til en qvægende Hvile, 
Stirrende hen paa den glimtende Himmel. 
Tit paa sit Rør skal han stræbe at ligne 
Strengenes Toner, som bævende vige.
Da skal han føle Naturen, og signe 
Skiønhedens Gud, og omfavne sin Pige!

Ak, men hvad hanber jeg, mægtig henrevet! 
Salig indlullet i hellige Drømme? 
Blussende! freidig! af Indtrykket drevet! 
Mens mine Tanker i Anelser svømme? 
Kan vel en Spurv, skiønt den saligt sig fryder, 
Tolke sin Salighed som Phnomele? 
Kan vel min Sang, skiønt i Vaaren den lyder 
Male, Natur! dit fortryllende Hele?

Ak der var Een! Skiønt fortæret af Smerte 
Skienkte ham Gud en udødelig Flamme, 
Og for Naturen det aabneste Hierte, 
Han kunde tolke hvad andre kun stamme! 
Rungsted! din lange og frugtbare Fure 
Grønnes som forhen og spirer og pranger, 
Mens ved de gamle og gothiske Mure 
Gravmuldet længst har omfavuet din Sanger.

Hellige <I>Evald!</I> i Dannemarks Skove 
Siger min Siel at forklaret du svæver. 
Bølgende over den krusede Vove 
Luttret din Aand giennem Roserne bæver.
Lad den opgløde de frostige Strenge! 
Gyd i mit Bryst dine hellige Luer! 
Da skal mit Hierte i Harpen sig trænge, 
Da skal jeg tolke hvad nu kun jeg skuer!

N:Digteren som nævnes i de sidste to strofer er <A F=ewald>Johannes Ewald</A>.

I:oehlenschlaeger1999062809
T:Oldingen ved Werthers Grav
F:Aftenrøden Farver din Grav! 

Aftenrøden 
Farver din Grav! 
De gamle Linde 
Omhvælve den. 
Violerne 
Bølge i dens høie Græs!

Du slumrer 
Den roligste Slummer! 
Dødens!

Skyggerne voxe. 
Aftenrøden svinder. 
Kun et blegguult Skier 
Tegner hvor den svandt. 
Skoven sortner.

Hist kommer en Flok 
Karle og Piger 
Fra Marken. 
De standse deres Sang, 
Og Pigerne 
Pege hid til Graven, 
Med skielvende Hænder, 
Og gaae en Omvei, 
Af Frygt for Selvmorderen, 
Som spøger i Skoven.

Werther! 
De frygte dig, 
Som hviler saa roligt 
Mellem Blomsterne.
Dig gav Skiebnen et Hierte 
Som følte Natur og Gud! 
Det gav den faae. 
Dig gav Skiebnen det Held 
At finde et Hierte 
Som følte med dit. 
Det gav den færre.

Du var lykkelig! 
Thi du nød Kierligheds Fryd. 
Men jordiske Sammenstød 
Hindrede Eders Siele 
I at forene sig
Uforstyrret, 
I Guddoms-Harmonie 
Her! 
Da kastede du din Jorddragt 
I Graven, 
Og ventede hende 
Hisset! 
Og fandt hende. 
Nu frydes I!

Alderens Snee 
Dækker min Isse. 
Mit Hierte døer Langsomt; 
Min Vaar svandt hen 
Unydt; 
Thi jeg fandt ingen paa min Vei 
Som følte med mig.

Jeg nød ikke 
Kierligheds Fryd. 
Mig venter ingen 
Hisset, 
Jeg forlader ingen 
Her.

Naar mit Hierte er brustent 
Og Menneskesværmen 
Trænger sig forbi min Marmorkiste 
I Capellet, 
Vil de sige: 
Han var Iykkelig. 
Ak hvo var lykkeligst! 
Du eller jeg?

N:Henviser til <A CLASS=green HREF="fvaerker.pl?goethe?de">Goethes</A> roman <I>Die Leiden des jungen Werthers</I> (1775, da.: <I>Den unge Werthers lidelser</I>)

I:oehlenschlaeger1803a1
T:Födselsdagen
F:Jeg vaagnede ved Nattergalens Slag  

Jeg vaagnede ved Nattergalens Slag.
Naturen rödmed, Natten var forsvunden.
Med Harpen taus jeg traadde ud i Lunden.
Det var min kiere Piges Födselsdag!

Med Taarer hen i Solens Glands jeg saae.
Alt funkled mig saa broget, mildt imöde.
Kierminderne var dobbelt himmelblaae,
og Roserne var dobbelt purpurröde.

Og Lærken hisset, paa den grönne Vang,
steeg höit fra Græsset, under sölvblaa Sphære,
og qviddred, syntes mig, en Morgensang
paa Emmas Födselsdag til hendes Ære.

Da steeg saa vildt, saa underligt min Aand.
Mit Hierte blussed og jeg famled længe,
för, skielvende af Glæde, med min Haand,
jeg kunde finde Harpens brune Strenge.

Og da jeg nu ved Strengens sagte Lyd,
midt i den skiönne Cirkel, vilde stræbe
at synge om min Elskov og min Fryd -
da var min Tunge stum og taus min Læbe.

Da lod jeg modlös Harpen synke ned,
og spurgte med en Taare i mit Öie:
Hvi nægter du mig grumt, du Evighöie!
paa Emmas Dag at synge Kierlighed?

Men see da blev jeg vaer en fager Mand,
med Pensel i sin Haand han længe skued
mod Östen hen, hvor Morgenröden lued,
mildt over Busken, i den gyldne Strand,

Og ofte saae jeg ham at male ned;
men svage var hans Træk og uden Lykke.
Da raabte han med Fryd: Hvad kan udtrykke,
o evige Natur, din Herlighed!

Og over Field jeg hörte Echos Lyd:
Natur, dit sande Liv kan ingen male!
Og giennem Roser hörtes Zefir tale:
O mindre Elskovs höie, söde Fryd!

Da gav jeg Glæden i mit Hierte Rum;
da standsede min Taare med min Klage.
Til Emmas Bryst jeg vendte taus tilbage
og takked Gud, fordi jeg var saa stum!
