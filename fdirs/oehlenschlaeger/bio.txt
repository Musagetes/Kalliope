Udgivelsen af Oehlenschlägers <A V=oehlenschlaeger/1803><I>Digte</I> (1803)</A> siges, med eftertidens briller på, at indlede den danske 
<A K=romantikken>romantik</A> 
i litteraturen, selvom samlingen ikke vakte nogen særlig opmærksomhed ved dens udgivelse. Digtsamlingen er 
tilsyneladende (for) hurtigt skrevet, og med <A F=grundtvig>Grundtvigs</A> ord ænsedes samlingen »kun af faa og yndedes af 
færre.« Og samlingen medførte ikke det gennembrud Oehlenschläger havde regnet med. <I>Digte</I> indeholder 
dog bla. »Sanct Hansaftens-Spil«, »Hakon Jarls Död« og ikke mindst det mytologiske fortabelsesdigt 
<A D=oehlenschlaeger1803a0>»Guldhornene«.</A> Samlingen er skrevet under stærk indflydelse fra Henrich Steffens og de nye strømninger fra Jena. <BR><BR>

Oehlenschlägers bedste samling udsendtes i 1805 med titlen <A V=oehlenschlaeger/1805><I>Poetiske Skrifter</I></A>, indeholdende 
bla. »Langelands-Reise i Sommeren 1804« (En digtkreds på 38 digte), »Jesu Christi gientagne Liv i den 
aarlige Natur« (En digtkreds på 17 digte) og »Alladin, eller den forunderlige Lampe« (Et fem-akters lyrisk 
drama). De 800 siders imposante <I>Poetiske Skrifter</I> står stadig som den største præstation i den 
tidlige danske romantik.

K:romantikken
