CVS-TIMESTAMP: $Date$
VQ:korrektur1,kilde,side
VN:Alle digtene fra rejsebogen <i>I Spanien</i>, der blev udgivet i 1863 som bind 24 af <i>Samlede Skrifter</i>. Romertallene er et redaktionelt påfund, efterlignende den praksis Andersen selv benyttede sig af når han lod udvalg af Spaniensdigtene trykke i digtantologier og tidsskrifter; overskrifterne (,,Indtrædelse i Spanien'', ,,Murcia'' osv.) følger bogens kapitler. Medtaget er også Andersens oversættelser, der såvel i bogen som her er sat i citationstegn, de er alle ret kontekstafhængige, så den foregående bid prosa er ved disse digte citeret i digtnoten. Noter med foranstillet asterisk er forfatterens egne.
VP:1863-p1.jpg%Titelbladet til <i>I Spanien</i> (1863).<br>I Spanien / af / H. C. Andersen. // Kjøbenhavn. / C. A. Reitzels Forlag. / 1863.


H1:Indtrædelse i Spanien

I:andersen2002112411
T:I
TI:Sindet forfriskes, Tanken beriges
TOC:<num>I</num>Sindet forfriskes, Tanken beriges
F:Sindet forfriskes, Tanken beriges
N:Teksten følger <i>Samlede Skrifter</i>, bind XXIV (1863), side 1.

Sindet forfriskes, Tanken beriges;
O kun i fattige Ord det udsiges:
Deiligt at flyve og juble i Vrimlen;
Tak for min Lykke, Fader i Himlen!


H1:Murcia

I:andersen2002112403
T:I
TI:Granattræ, Citrontræ, - ja slige Høibaarne
TOC:<num>I</num>Granattræ, Citrontræ, - ja slige Høibaarne
F:Granattræ, Citrontræ, - ja slige Høibaarne
N:Teksten følger <i>Samlede Skrifter</i>, bind XXIV (1863), side 73.

Granattræ, Citrontræ, - ja slige Høibaarne,
De vare til Castagnetterne Rod,
Og disse fik Klang af det Træ, de blev skaarne,
Og Klang af den Varme, der er i vort Blod;
Fra Blodet i Hjertet heelt ud i hver Finger
Det strømmer, hvert Pulseslag høres deri;
Fra Castagnetten saa mægtigt det klinger;
Forstaaer Du det Følelsens Fyrværkeri?
Forstaaer Du de Ord, de i Klangen udstøde,
De sige, hvad Hjertet Dig siger, min Ven:
,,Granattræets Blomst maa blusse og gløde,
Citrontræ, jeg tænder Dig, brænd saa igjen!
Vi favnes, vi blusse, livsalige Møde,
Og saa - Du er Aske og jeg faren hen!''

H1:Cartagena

I:andersen2002112404
T:I
TI:I Afrikanerbyen
TOC:<num>I</num>I Afrikanerbyen
F:I Afrikanerbyen
N:Teksten følger <i>Samlede Skrifter</i>, bind XXIV (1863), side 78.
N:Balkonen med den dejlige datter bringer mindelser om eventyret <i>Skyggen</i> fra 1847, som også foregår i de varme lande og hvori hovedpersonen drømmer om en smuk jomfru stående på genboens altan.

I Afrikanerbyen,
    i Cartagena jeg boer,
I den smalle, snevre Gade,
    saa snever, Du knap det troer;
Jeg naaer med Haanden Balconen
    derovre hos Gjenbomo'er,
Hvor den deilige Datter sidder
    i Ungdommens Skjønhedsflor,
Saa fyldig, kraftig og ildfuld;
    det lange, kulsorte Haar
Nu Moderen løser af Fletning;
    det ned til Fødderne naaer.
Og Skuldren er som Antikens,
    og Øinene som et Lyn;
Det er næsten ikke muligt
    at udholde dette Syn.
Fra Afrika brænder Luften,
    og Blodet er Ild som den; -
Nu vil jeg slukke Lampen
    og hvert et Ord med den.


I:andersen2002112405
T:II
TI:De dandse med Castagnetter
TOC:<num>II</num>De dandse med Castagnetter
F:De dandse med Castagnetter
N:Teksten følger <i>Samlede Skrifter</i>, bind XXIV (1863), side 82.

De dandse med Castagnetter,
    det er den hele Musik;
De see hinanden i Øiet,
    det er en berusende Drik.

De hvirvle sig som Mænader,
    alt i den strengeste Takt;
O hvilken uendelig Skjønhed
    er dog i et Menneske lagt!

En Nellike og en Granatblomst!
    i Dandsen de leve og groe.
I, som bleve Konstens Udkaarne,
    beseir i Dandsen de To.


I:andersen2002112406
T:III
TI:Hvor Himlen har Stjerner! jeg kjender jo hver
TOC:<num>III</num>Hvor Himlen har Stjerner! jeg kjender jo hver
F:Hvor Himlen har Stjerner! jeg kjender jo hver
N:Teksten følger <i>Samlede Skrifter</i>, bind XXIV (1863), side 82-83.

Hvor Himlen har Stjerner! jeg kjender jo hver,
De hjemlige Venner, hvor funkle de her!
De sende en Luftning saa frisk og saa mild,
En Lædskedrik i den brændende Ild,
Et Vindpust over det glødende Sand,
Det er som et Kys fra det danske Land!


I:andersen2002112407
T:IV
TI:Hvor flyver min Tanke imorgen den Dag?
TOC:<num>IV</num>Hvor flyver min Tanke imorgen den Dag?
F:Hvor flyver min Tanke imorgen den Dag?
N:Teksten følger <i>Samlede Skrifter</i>, bind XXIV (1863), side 84-85.

Hvor flyver min Tanke imorgen den Dag?
Den evigt leve jo vilde;
Mit Legeme bliver et sjunket Vrag,
Men Draaben fra Evigheds Kilde,
Mit Jordliv? Som Blinket det brat henfoer!

Min Tanke har kæmpet en Kamp saa stor,
I den var Vor Herre tilstede.
&mdash; - Min Barnetroes hellige ,,<i>Fadervor</i>'',
Vær du mig mit Hvilesteds Klæde!
Jeg lukker mit Øie til evig Ro,
Hvad eller til Klarhed i Gud og Tro.


H1:Malaga

I:andersen2002112408
T:I
TI:Der under Træerne nede
TOC:<num>I</num>Der under Træerne nede
F:Der under Træerne nede
N:Teksten følger <i>Samlede Skrifter</i>, bind XXIV (1863), side 90.

Der under Træerne nede
    paa <i>Alameda</i> de gaae;
Gaslamperne brænde festligt,
    og Nyet staaer høit i det Blaa.

Man mærker ikke en Luftning,
    ei Havet har Aandedrag,
Og Skyerne staae i Luften
    som et udhugget Marmortag.

Mig bringer Synet af Skyer
    igjen til den nordiske Strand,
Og Havet er Landeveien
    hjem til mit Fædreland.


I:andersen2002112409
T:II
TI:Ingen kjender mig, Ingen kjender jeg
TOC:<num>II</num>Ingen kjender mig, Ingen kjender jeg
F:Ingen kjender mig, Ingen kjender jeg
N:Teksten følger <i>Samlede Skrifter</i>, bind XXIV (1863), side 91.

Ingen kjender mig, Ingen kjender jeg,
Som i en ny Slægt vandrer jeg om;
En af Syvsoverne, synes jeg, er jeg her,
Stedet og Folket, Alt er mig nyt.
O hvilken Deilighed! jeg ret som Straaet vil
Drive paa Strømmen ned, dreie mig rundt;
Gid at jeg turde kun, Straaet tør gjøre det,
Kysse hver Blomst paa den svulmende Strøm!


I:andersen2002112410
T:III
TI:Flodleiet ligger udtørret
TOC:<num>III</num>Flodleiet ligger udtørret
F:Flodleiet ligger udtørret
N:Teksten følger <i>Samlede Skrifter</i>, bind XXIV (1863), side 96-97.

Flodleiet ligger udtørret
    og bruges som Landevei;
Der er Marked og Handel, Disken
    en Steen kun og Andet ei.
Der sælges Traad, stegte Snegle,
    Vand, Jernkram, Cactussens Frugt;
Rundt om de udbrændte Bjerge
    danne en Ramme smukt.
Bønder, bevæbned' med Bøsser,
    og hver i Bæltet en Kniv,
Ride de vildkaade Muuldyr;
    Der er en Færdsel, et Liv.

Pludseligt Bjergegnen skrækkes,
    o hvilket Skybrud af Regn!
Alt i et Nu staaer forvandlet,
    Fjeldstrømmen bryder hvert Hegn;
Alle flygte, Flodleiet
    rummer ikke sin Flod,
Svulmende møllevands-voldsom,
    raa, kaad i Overmod;
Cactus og Palmer den river
    med sig i vildkaade Hast,
Dog ikke min Erindring,
    den holder Billedet fast.


I:andersen2002112601
T:IV
TI:Ja Guult og Rødt er Spaniens Farver
TOC:<num>IV</num>Ja Guult og Rødt er Spaniens Farver
F:Ja Guult og Rødt er Spaniens Farver
N:Teksten følger <i>Samlede Skrifter</i>, bind XXIV (1863), side 98-99.

Ja Guult og Rødt er <i>Spaniens</i> Farver,
De straale ildfuldt fra Flag og Faner,
Og Cactusblomsten dem samlet har,
En Smeltning i det hede Solkys.
Du Solens Blomst, Du <i>Spaniens</i> Symbol,
Du blev, da Maurerne man bortjog;
Jordbunden holdt Du, groer til et Vildnis,
Med Flammeblomst og Lædskedrik.
Dig frelste ikke de tusind Dolke,
Der pible frem fra dine Blade,
Paa Disken kom Du, blev solgt for Spotpriis,
Du Solblomst-Frugt med <i>Spaniens</i> Farver!


I:andersen2002112602
T:V
TI:Hvo skal jeg troe?
TOC:<num>V</num>Hvo skal jeg troe?
F:Hvo skal jeg troe?
N:Teksten følger <i>Samlede Skrifter</i>, bind XXIV (1863), side 102.

Hvo skal jeg troe?
Øinene to?
Lyve ei disse?
Lokkende kjæk
Er om Munden et Træk,
Det mig daarer tilvisse!

    Men de Øine,
    Disse Løgne,
    Dette kjække Smiil om Munden,
    Det er Satan dog i Grunden,
    Han mig har i hendes Hænder,
    Og jeg brænder!

Hvor er mit Pas! hvor er min Musa!
Forsvar mig
Mod Spaniens Medusa!
Inqvisitionen har mig.


I:andersen2002112603
T:VI
TI:Ved Husets Muur stod en Hæk af Geranier
TOC:<num>VI</num>Ved Husets Muur stod en Hæk af Geranier
F:Ved Husets Muur stod en Hæk af Geranier
N:Teksten følger <i>Samlede Skrifter</i>, bind XXIV (1863), side 103.

Ved Husets Muur stod en Hæk af Geranier,
Der sad hun paa Trappens Marmorsteen,
Saa ung, saa deilig, hun solgte Kastanier,
Sad med Blomst i Haaret og med bare Been.
Hun saae med to Livsens Øine paa En,
Var man ei en Iismand, strax blev man en Spanier.


I:andersen2002112604
T:VII
TI:Som en Lotus paa den stille Sø
TOC:<num>VII</num>Som en Lotus paa den stille Sø
F:Som en Lotus paa den stille Sø
N:Teksten følger <i>Samlede Skrifter</i>, bind XXIV (1863), side 103.

Som en Lotus paa den stille Sø
Er i Norden Qvinden;
Fra den dybe Havbund Skjønheds Frø
Groer og sætter Blomst trods Nordenvinden.
Her i Syd bag Pyrenæertinden
Groer Granatblomst, der paa Trolddoms Viis
Pludselig er Frugt fra Paradiis,
Glødende, et Flammevæld fra Inden.
Lotusblomst, hvor er Du frisk og skjær,
Tro i Hjertet, Tanker bygge der;
Spaniens Ildblomst, Trolddom eier Du,
Barnet bliver Jomfru i et Nu,
Livet er et Kys, et sødt Forsvinden.
Brænd Du mig til Aske, lad mig døe;
Lotusblomst paa Nordens dybe Sø,
Bed en Bøn for mig - hos <i>Spanierinden</i>. 


I:andersen2002112605
T:VIII
TI:I Norden, i Kakkelovns-Krogen
TOC:<num>VIII</num>I Norden, i Kakkelovns-Krogen
F:I Norden, i Kakkelovns-Krogen
N:Teksten følger <i>Samlede Skrifter</i>, bind XXIV (1863), side 104.

I Norden, i Kakkelovns-Krogen,
Groe Eventyr deiligt i Bogen,
Men ovre bag Pyrenæernes Muur,
Der voxe de vildt i den hele Natur,
Og er Du selv ung, ret Flamme og Fyr,
Saa brænder du op i et Eventyr!

H1:Granada

I:andersen2002112606
T:I
TI:Grønne Flod, Du strømmer sorgfuld
TOC:<num>I</num>,,Grønne Flod, Du strømmer sorgfuld''
F:Grønne Flod, Du strømmer sorgfuld
N:Teksten følger <i>Samlede Skrifter</i>, bind XXIV (1863), side 115.

,,Grønne Flod, Du strømmer sorgfuld,
Mange Liig Du fører med Dig;
Liig af Christne og af Maurer,
Som det tunge Sværd har fældet.

Dine friske, klare Bølger
Ere røde nu af Blodet;
Blod af Maurer og af Christne,
Som er' faldne her i Slaget.''<note>* Gammel spansk Romanze.</note>


I:andersen2002112607
T:II
TI:Darro givet har det Løfte
TOC:<num>II</num>,,Darro givet har det Løfte''
F:Darro givet har det Løfte
N:Teksten følger <i>Samlede Skrifter</i>, bind XXIV (1863), side 133.
N:Digtet følger efter følgende prosastykke: ,,Ældgamle, forunderlig høie Træer, staae opstillede i Række, slynge deres tykke, bladfulde Grene ind i hverandre, danne et for Sollyset uigjennemtrængeligt Løvtag, der løfter sig saa høit, saa høit. Laurbærbuske, Oleander og tætbladede Hækker skjerme paa Siderne mod den stærke Sol; <i>Xenil</i> løber tæt forbi for snart at forenens med <i>Darro</i>; derom er en Sang, som Børnene synge:''

<i>Darro</i> givet har det Løfte:
Ved Formælingen med <i>Xenil</i>
Bringer den i Morgengave
Plaza Nueva og Zacatin.


I:andersen2002112608
T:III
TI:Held mig! Granada jeg seer
TOC:<num>III</num>Held mig! Granada jeg seer
F:Held mig! Granada jeg seer
N:Teksten følger <i>Samlede Skrifter</i>, bind XXIV (1863), side 136-38.

<nonum><center><b>I</b></center></nonum>
Held mig! <i>Granada</i> jeg seer,
    Mindernes selsomme By!
<i>Rom</i> Du ligner deri,
    her strax man føler sig hjemme.
Bjergene rundt om har Snee,
    Himlen ikke en Sky.
Fra Alamedaen smukt
    klinger Gitanaens Stemme,
Øinene blaae som i Nord,
    sneehvide Blomster i Haaret.<note>Haaret.] <i>således originalen, skulle måske have været et komma</i>.</note>
Havfruens Skjønhed og Blik!
    &mdash; Vandrer! er alt Du bedaaret?

<nonum><center><b>II</b></center></nonum>
Ja havblaae er hendes Øine,
    men Haaret som Skovsneglens Skind;
Gjennem Øinene seer man
    lige i Tankerne ind.
Hun er saa fast som en Drue,
    Munden et Væld med Kys,
Om Tonedybet derinde
    havde en Drøm jeg nys;
Over os glødende Æbler
    i hvert Granattræ hang; -
En salomonisk Høisang
    Hjertet om <i>Sulamith</i> sang.

<nonum><center><b>III</b></center></nonum>
I <i>Granada</i> er det Maaneskin,
    saa klart, at Hver man kjender,
Dog Vægteren gaaer med Lygte,
    og Lyset i Lygten brænder.
Hvad søger han efter? Han søger
    vel Solen, der skal staae op.
Imellem Bladenes Bolstrer
    en Drømmeverden er lagt;
Du Rose, bliv mit <i>Alhambra</i>,
    med hende jeg boer i din Pragt,
Og vi ere unge &mdash;! imorgen
    da falder hvert Rosenblad.
Vær Du min Erindring, skrinlagt
    i dette smuldrende Qvad.

<nonum><center><b>IV</b></center></nonum>
Jeg leve vil i <i>Granada</i>,
    der Phantasus reiste sit Slot;
Men nede i <i>Malaga</i> grav mig
    en Grav ved Havet saa blaat,
Saa udstrakt, svulmende herligt;
    høit synger den rullende Sø.
I Norden jeg skar i en Græstørv
    mit Navn paa den danske Ø,
Snart voxer Græsset derover,
    alle Minderne døe!


I:andersen2002112609
T:IV
TI:Bibelens Job ham kjender Du vel?
TOC:<num>IV</num>Bibelens Job ham kjender Du vel?
F:Bibelens Job ham kjender Du vel?
N:Teksten følger <i>Samlede Skrifter</i>, bind XXIV (1863), side 140.

Bibelens <i>Job</i> ham kjender Du vel?
Vennernes Ord slog ham ikke ihjel,
Skrabed' tilblods kun som Potteskaar,
Saa der stod Ar til de seneste Aar,
Mærker herom, saa dybe og stærke:
Verset her, - det er ogsaa et Mærke!


I:andersen2002112610
T:V
TI:Giv af dit Hjerte til Folk og til Slægt
TOC:<num>V</num>Giv af dit Hjerte til Folk og til Slægt
F:Giv af dit Hjerte til Folk og til Slægt
N:Teksten følger <i>Samlede Skrifter</i>, bind XXIV (1863), side 141.

Giv af dit Hjerte til Folk og til Slægt,
Venter Du Tak, da er Du en Daare,
Staa døv og steenkold, saa faae de Respekt,
Dig de ei krænke, Dig de ei saare,
Nærme sig ei som den surrende Myg,
Nei de kun spytte ad Dig bag din Ryg.
Giv Dig ei hen til Den, Du troer kjende,
Husk at din Ven kan blive din Fjende.
&mdash; Dog følg dit Hjerte! giv af dit Hjerte!
Venter Du Glæde &mdash;, ja, da faaer Du Smerte.


I:andersen2002112611
T:VI
TI:Den, som jeg gav af mit Hjerteblod
TOC:<num>VI</num>Den, som jeg gav af mit Hjerteblod
F:Den, som jeg gav af mit Hjerteblod
N:Teksten følger <i>Samlede Skrifter</i>, bind XXIV (1863), side 141-42.

Den, som jeg gav af mit Hjerteblod,
Hun traadte mig med sin fine Fod;
Dem, som jeg gav hvert Tankens Barn,
De dænged' mig over med Gadens Skarn,
Og gav jeg et Suk idet jeg led,
Saa kaldte de det Utaknemlighed;
Der blæser en iiskold, skjærende Vind,
Den trænger som Gift i mit Hjerte ind,
Den kommer fra Menneskets Hjertebund,
O, maatte mit briste i denne Stund!


I:andersen2002112612
T:VII
TI:I Granada, gjennem Byen
TOC:<num>VII</num>,,I Granada, gjennem Byen''
F:I Granada, gjennem Byen
N:Teksten følger <i>Samlede Skrifter</i>, bind XXIV (1863), side 152-53.
N:De første tre strofer følger efter følgende prosastykke: ,,Stumme, mægtige Cypresser i <i>Generalifes</i> Have, hvad vidne I? Hvad have I seet? - <i>Boabdils</i> Fald, Maurernes Undergang! Til Eder naaede Jammerens Raab, da <i>Alhama</i> var falden.'' De næste to linjer efter: ,,Og Maurerne forsamledes og han forkyndte dem sit Tab; den Ældste af Præsterne forkyndte ham sin Skjæbne'', og det sidste efter: ,,og han nævner <i>Abencerragerne</i>, og de Fremmede i <i>Cordoba</i> og Dommen. Sangen slutter:''

    ,,I <i>Granada</i>, gjennem Byen,
    Sorgfuld drager Maurerkongen;
    Fra <i>Elviras</i> Port han rider
    Hen til Porten <i>Bivarrambla</i>.
        Vee mig, mit <i>Alhama</i>.

    Breve vare komne til ham,
    At han havde tabt <i>Alhama</i>;
    Brevene han smed til Jorden,
    Den, som bragte dem, han dræbte.
        Vee mig, mit <i>Alhama!</i>

    Og han steg ned af sit Muuldyr,
    Satte sig paa Hesten, red saa
    Til <i>Alhambra</i>, lod der skingre
    Sølvtrompet og Kjedeltromme.
        Vee mig, mit <i>Alhama!</i>''

---

    ,,Kun din Ret skeer Dig, o Konge!
    Du fortjente værre Skjæbne.''

---

    ,,Som Du <i>Alhama</i> har mistet,
    Miste skal Du snart dit Rige!
        Vee mig, mit <i>Alhama!</i>''


I:andersen2002112613
T:VIII
TI:Som en Æolsharpe brudt itu
TOC:<num>VIII</num>Som en Æolsharpe brudt itu
F:Som en Æolsharpe brudt itu
N:Teksten følger <i>Samlede Skrifter</i>, bind XXIV (1863), side 157.

Som en Æolsharpe brudt itu,
Men endnu ophængt ved <i>Darros</i> Bjergkant,
Seer jeg Dig, <i>Alhambra</i>, billedsmykket,
Rigt udskaaret; dog din største Skjønhed
Ligger i Erindringen om Klangen,
Tonerne fra dine brudte Strænge!
Klang, som Sværdet gav, som Snillet har den,
Dertil Elskovs Toner bløde, søde,
Svulmende til stormende Scirocco.
Brudt itu er Harpen, Resten hænger
Af den mellem sørgende Cypresser,
Kostbar rigt indlagt - det er <i>Alhambra</i>.


H1:Fra Granada til Gibraltar

I:andersen2002112614
T:I
TI:Man siger, at i Spanien Qvinden
TOC:<num>I</num>Man siger, at i Spanien Qvinden
F:Man siger, at i Spanien Qvinden
N:Teksten følger <i>Samlede Skrifter</i>, bind XXIV (1863), side 177.

Man siger, at i <i>Spanien</i> Qvinden
Har krigerisk Mandsmod og Aand;
Man siger, at Spanierinden
Har en Dolk ved sit Strømpebaand;
Man siger, - man siger saa Meget;
Tro ikke hver snaksom Tourist:
Et Barnesind, let og bevæget,
Har Spanierinden forvist,
Der er en Sladdren, en Latter,
Du seirende hæver din Haand, -
Ja, <i>da</i> har Spaniens Datter
En Dolk ved sit Strømpebaand.


H1:Et Besøg i Afrika

I:andersen2002112615
T:I Afrika
TOC:<num>I</num>I Afrika
F:Jeg er ovre i Marokko!
N:Teksten følger <i>Samlede Skrifter</i>, bind XXIV (1863), side 185.

Jeg er ovre i <i>Marokko!</i>
    er det ei et Eventyr?
Norden for mig er <i>Europa</i>,
    der jeg seer <i>Trafalgars</i> Fyr.
Havets Brænding har en Susen,
    Toner fra den danske Strand;
Selv i <i>Afrika</i> jeg synes,
    jeg er nær mit Fædreland;
Venners Stemme kan jeg høre,
    alt det Skjønne kan jeg see;
Lad det snee der, Skyen drysse
    Mandelblomster, Julesnee;
Lad det ruske, lad det regne,
    Vinden gaae til Marv og Been;
I Aartusinder dog grønnes
    der den friske Bøgegreen.
<i>Danmark</i>, Nordens ældste Rige,
    eengang stort, men lille nu!
Grændsen lille, Ungdomssindet,
    det har Storhed, den har Du!
Jeg i Havets Susen hører
    Toner fra den danske Strand;
Hører Du igjen mit Hjertes
    Banken, Du, mit Fædreland?


I:andersen2002112902
T:II
TI:Danmark kommer Bouquetten fra
TOC:<num>II</num>Danmark kommer Bouquetten fra
F:Danmark kommer Bouquetten fra
N:Teksten følger <i>Samlede Skrifter</i>, bind XXIV (1863), side 186.
N:Digtet følger efter følgende prosastykke (som igen følger umiddelbart efter forrige digt): ,,Hjemligt var her; mit Modersmaal hørte jeg. Fru <i>Drummond Hay</i>, en af disse stille, ædle, qvindelige Naturer, er en Datter af den afdøde danske General-Consul <i>Carstensen</i> i <i>Tanger</i>. Om Slægt og Venner i det kjære <i>Danmark</i> var meget at tale; danske Melodier klang fra Claveret. Husets unge, smukke Døttre sad hos os, <i>Louisa</i> og <i>Alice</i>, den Ene er født i <i>Kjøbenhavn</i>, den Anden i <i>Tanger</i>; de kjendte mine Eventyr i engelsk Oversættelse; den franske Genfer-Udgave, hvori staaer <i>Dyndkongens Datter</i>, et Eventyr, hvori Scenen skifter mellem <i>Danmark</i> og <i>Afrika</i>, fik Plads i deres Bogskab; i Bogen selv skrev jeg:''

<i>Danmark</i> kommer Bouquetten fra,
Den dufter af danske Minder;
Tør jeg vel haabe, i <i>Afrika</i>
At eie to unge Veninder?


I:andersen2002112903
T:III
TI:Hører Du Havets susende Tone
TOC:<num>III</num>Hører Du Havets susende Tone
F:Hører Du Havets susende Tone
N:Teksten følger <i>Samlede Skrifter</i>, bind XXIV (1863), side 188-89.

Hører Du Havets susende Tone,
Klang i Naturens store Accord?
Hver en Conchylie har Lyd af den samme,
Aldrig derinde i den døer den bort.
Sneglehuus nede fra Havdybets Verden,
Hvor i Koralskoven Vragene staae,
Der hvor saa Mange sank ned uden Kiste,
Bølgernes Skum er det Liglag'n, de faae;
Dybets Conchylie, dit Herskab er borte,
Du er et Lighuus med Spøgelse i;
I Dig det suser og synger, hvad Havet
Rummer, mens Tider foer det forbi.
Dig til mit lyttende Øre jeg lægger,
Suus og fortæl, hvad et Verdenshav dækker!

H1:Cadiz

I:andersen2002112904
T:Cadiz
TOC:<num>I</num>Cadiz
F:Som store, grønne Fuglebuur
N:Teksten følger <i>Samlede Skrifter</i>, bind XXIV (1863), side 210.

Som store, grønne Fuglebuur,
Hængt ud paa Husets hvide Muur,
Altanerne her prange,
Saa pene og saa mange,
I Høiden, paa det flade Tag;
De tørre Vask bestemt hver Dag,
Her hersker Reenligheden,
Foroven og forneden.
Ja søndagsklædt seer <i>Cadiz</i> ud,
Men kjedelig, Du gode Gud!
Og var her ikke Havet,
Saa heller strax begravet.


I:andersen2002112905
T:II
TI:Fire Fjæle er vor Pragt
TOC:<num>II</num>,,Fire Fjæle er vor Pragt''
F:Fire Fjæle er vor Pragt
N:Teksten følger <i>Samlede Skrifter</i>, bind XXIV (1863), side 212-13.
N:Linjerne følger efter følgende prosastykke: ,,Der groer ved Sommertid et deiligt Træ i Skoven, Solen skinner derind, Fuglene synge deri og Vinden gynger de grønne Grene. Træet bliver hugget om, det er dets Bestemmelse; det bliver savet til fire gode Bræder, de blive bragt i Snedkerens Værksted.''

,,Fire Fjæle er vor Pragt,
Naar vi bli'er i Graven lagt!''


H1:Sevilla

I:andersen2002112906
T:Cigaren
TOC:<num>I</num>Cigaren
F:Cigarens Glød er et Ildsted
N:Teksten følger <i>Samlede Skrifter</i>, bind XXIV (1863), side 217-18.

Cigarens Glød er et Ildsted,
    hvor Ildaander er tilhuse;
Den Ene blæser med Puster,
    at Ilden skal ikke gaae ud;
Den Anden rører med Ildtang,
    faaer Saften til at beruse;
I Dampen er der en Troldkraft,
    en lille cigarfødt Gud;
Han bygger, som Fata Morgana,
    det Røg-Slot Tankerne ville;
Han viser nu for mig Hjemmet
    og alle Vennerne der;
Jeg glemmer at Have og Bjerge
    uendeligt vidt os skille,
At nede paa Pladsen rigt gløder
    Orangens duftfyldte Træer.
&mdash; Nu lægger jeg bort Cigaren;
    <i>Sevilla</i>, du deilige Stad!
Jeg glemte Dig, jeg var i <i>Danmark</i>,
    mens her med Cigaren jeg sad.


I:andersen2002112907
T:II
TI:Ja vel, vi er midt i November
TOC:<num>II</num>Ja vel, vi er midt i November
F:Ja vel, vi er midt i November
N:Teksten følger <i>Samlede Skrifter</i>, bind XXIV (1863), side 223.

Ja vel, vi er midt i November,
    men vi er i Spanien med,
Og jeg gaaer i Vinterfrakke,<note>Vinterfrakke,] Vinterfrakke</note>
     jeg fryser paa dette Sted;
<i>Sevilla</i>, din klare, blaae Himmel,
    Oranger i hver en Allee,
Ja deiligt er det at see paa,
    men føle er meer end at see!
Jeg føler, at Luften har Kulde,
    i Slængkappe svøber sig Hver,
Man sidder paa Marmorbænke
    under Orangetræer;
Jeg kjender slet Ingen af dem,
    og dog er jeg ikke forladt,
Jeg kjender saa mange Stjerner
    paa Himlen fra Hjemmets Nat;
Ved dem og ved det at jeg fryser,
    er jeg i mit danske Hjem;
<i>Sevilla</i>, o hvor Du forstaaer dog,
    at trylle det Kjæreste frem!


I:andersen2002112908
T:III
TI:Gud, Almægtige! hvad er det?
TOC:<num>III</num>,,Gud, Almægtige! hvad er det?''
F:Gud, Almægtige! hvad er det?
N:Teksten følger <i>Samlede Skrifter</i>, bind XXIV (1863), side 229.
N:Andersen gengiver (sandsynligvis) en replik fra Gabriel Téllez' <i>El Burlador de Sevilla</i>, Don Juans tjener har lige set sin herre blive opslugt i ,,Afgrundens Flammer'' og udbryder:

,,Gud, Almægtige! hvad er det?
Gravcapellet staaer i Flamme.
Og jeg blive maa som Liigvagt
Her tilbage hos den Døde.
Jeg vil krybe hen ad Jorden,
Bringe Budskab til hans Fader.
Sanct Georg, Sanct' agnus dei,
Hjelp mig naadigt ud paa Gaden!''


I:andersen2002112909
T:IV
TI:Hun er som en Rose, saa frisk og blød!
TOC:<num>IV</num>Hun er som en Rose, saa frisk og blød!
F:Hun er som en Rose, saa frisk og blød!
N:Teksten følger <i>Samlede Skrifter</i>, bind XXIV (1863), side 234.

Hun er som en Rose, saa frisk og blød!
Ja en levende Rose, baade hvid og rød.
Hun skinner for mig som Bjergtoppens Snee,
I hendes Øine er Himlen at see.
Jeg veed det nok, at Himlen hos hende
Er den, som Mahomedanerne kjende;
En Houri er hun, et djævelsk Skarn,
Og dog et mageløst Deiligheds-Barn.
Hun lyser ind i mig med Øinenes Ild,
I al den Glands farer Mennesket vild;
Hun siger da til mig, det er som et Qvad:
,,Nyd Livets Minuter, pluk Blomstens Blad,
Troer Du, at en Djævel gjør Mennesket glad!''


I:andersen2002112910
T:V
TI:Ak, var der dog kun et eneste Sprog
TOC:<num>V</num>Ak, var der dog kun et eneste Sprog
F:Ak, var der dog kun et eneste Sprog
N:Teksten følger <i>Samlede Skrifter</i>, bind XXIV (1863), side 235.

Ak, var der dog kun et eneste Sprog,
Et eneste Sprog paa Jorden;
Saa deiligt man da hinanden forstod
Fra Syd til det yderste Norden.

De Ord er' tidt sagt; men reis Du dog
Til <i>Andalusiens</i> Dale;
Der er et eneste fælles Sprog,
Øine og Pulse det tale.


I:andersen2002122001
T:VI
TI:Man finder det passende, finder det smukt
TOC:<num>VI</num>Man finder det passende, finder det smukt
F:Man finder det passende, finder det smukt
N:Teksten følger <i>Samlede Skrifter</i>, bind XXIV (1863), side 235-36.

Man finder det passende, finder det smukt,
Naar jeg synger om Svanernes Sang og Flugt,
Om det svulmende Hav, om Stjernernes Pragt,
Om Guds Natur i dens Fylde og Magt;
Men synger jeg ud mit Hjertes Sang,
Ved Synet af <i>Spaniens</i> deilige Qvinder,
Den svulmende Skjønhed, den svævende Gang,
De Øine, de Fødder, de flammende Blikke,
Saa sige de strax, det passer sig ikke,
Den nordiske Fromhed og Klædning vi savne.
Men jeg veed i <i>Spanien</i> ei Ord eller Navne
For Tanken, undtagen - ,,at kysse og favne!''
I Paradiishaven, som <i>Spanien</i> staaer nær,
Det Deiligste det var jo <i>Eva</i> der,
Og alt det Deiligste, skabt af Gud,
I Kjærlighed synger mit Hjerte ud!


I:andersen2002121902
T:VII
TI:Jeg er som et Vand, som det dybe Vand
TOC:<num>VII</num>Jeg er som et Vand, som det dybe Vand
F:Jeg er som et Vand, som det dybe Vand
N:Teksten følger <i>Samlede Skrifter</i>, bind XXIV (1863), side 238.

Jeg er som et Vand, som det dybe Vand,
Alt speiler sig klart deri;
Jeg bliver Sydbo i Sydboens Land;
Der smelter alt Snerperi!
Hvor Følelsen rigtig er sund og sand,
Den eier et Fyrværkeri;
Det blusser, det knalder, det gaaer i Brand.
&mdash; Reis hjem! - vær streng, som den gamle Mand
Mod Ungdommen! <i>Din</i> er forbi!


H1:Cordoba

I:andersen2002121903
T:I
TI:Du evige Gud, saa kjærlig og god!
TOC:<num>I</num>Du evige Gud, saa kjærlig og god!
F:Du evige Gud, saa kjærlig og god!
N:Teksten følger <i>Samlede Skrifter</i>, bind XXIV (1863), side 246-47.

Du evige Gud, saa kjærlig og god!
Send Du mig dit Lys for min usikkre Fod,
Lys ind i mit Hjerte, det vil kun det Rette!
De Skriftens Tjenere slette fast ud,
At Du er den eneste, eneste Gud;
Hvad Christus mig lærte, jeg skal ei forgjette,
Men Du kun er Herren, der er kun een Gud!
Du talte i Sønnen, Du Frelse os bragte,
I ham Du lod fødes, i ham Du lod døe.
Lys ind i mit Hjerte, derinde Du lagde
Et Sandhedens levendegjørende Frø.
Jeg kæmper, jeg svimler, dog eengang jeg havner;
O lad det gaae op for mig hvad jeg savner!
Mig Christendomslæren er Kjærlighedslæren,
I den kom Du til os! Dig Magten og Æren!


H1:Madrid

I:andersen2002121904
T:Madrid
TOC:<num>I</num>Madrid
F:Spaniens</i> Hovedstad, nei
N:Teksten følger <i>Samlede Skrifter</i>, bind XXIV (1863), side 261-62.

<i>Spaniens</i> Hovedstad, nei
    hvor Du dog reent har afslidt
Alt, hvad der præger som Spansk;
    Du har saa Lidt kun af dit.
Man er i <i>Wien</i>, i <i>Paris</i>,
    ikke i <i>Spanien</i> længer.
Nordens raakolde Skyer
    her ret i Velmagt jo hænger;
Graat, vaadt, sølet og raat
    er her. Ei vil jeg klage
Meer over Hjemmets Clima,
    vor Novembertids Dage,
Sølede, taagede, hu!
    det er, jeg er i <i>Madrid!</i>
Ørkenstad, o hvor Du dog
    ligner dit <i>Spanien</i> lidt!


H1:Toledo

I:andersen2002121905
T:I
TI:Vær hilset, Du Fortids Toledo
TOC:<num>I</num>Vær hilset, Du Fortids Toledo
F:Vær hilset, Du Fortids Toledo
N:Teksten følger <i>Samlede Skrifter</i>, bind XXIV (1863), side 288-89.

Vær hilset, Du Fortids <i>Toledo</i>,
    Du ridderlige gamle By;
Hvor Maurerklinger blev' smeded',
    om det gaaer i Verden Ry;
Her er saa eensomt og stille,
    forfaldent, øde og stort;
Af rustædte Hængsler er faldet
    <i>Alcazars</i> Vinduer og Port.
En ridderlig Gaard er nu Vertshuus,
    min Stue en gammel Hal;
End pranger Familievaabnet
    over den aabne Portal.
Her er ei Kamin, men et Ildfad, -
    jeg hører den styrtende Regn,
Den skyller ned som en Syndflod
    over den udbrændte Egn.
De nøgne, graagrønne Klipper
    sig løfte langs <i>Tajos</i> Bred,
De kjende den larmende Fortid,
    og Nutidens Eensomhed;
De hørte <i>Mahomed</i> prises,
    og Chorsang til <i>Jehova</i>;
Nu høre de <i>Locomotivet</i>,
    som kommer og bruser herfra; -
Og saa er igjen det stille,
    Alt rundt om øde og stort;
Men deiligt snoer sig et Viintræ
    om Byens ældgamle Port,
Og der, bag det gittrede Vindue,
    den deiligste Rose jeg saae; -
Og den havde kulsorte Øine,
    tidt vil jeg tænke derpaa.


H1:Burgos

I:andersen2002121906
T:Burgos
TOC:<num>I</num>Burgos
F:Det fyger saa voldsomt derude
N:Teksten følger <i>Samlede Skrifter</i>, bind XXIV (1863), side 294-95.

Det fyger saa voldsomt derude,
Halv Alen høit ligger der Snee,
Og her er en Træk fra hver Rude,
I Døren er Sprækker at see;
Et Ildfad er sat i min Stue,
Det oser, men varmer kun lidt;
Du Nordens Kakkelovns Lue,
O kunde Du gjøre Visit!
Knap Sengen har Sengevarme,
Dog maa jeg nok søge den der;
Det knuger i Been og i Arme,
Jeg troer, at en Feber er nær.
God Nat! - Hu! Søvnen har fostret
En Drøm; jeg synes mig bragt
Fra Byen derud til Klostret,
Ved Graven, hvor <i>Cid</i> er henlagt.
Af Sneefoget er jeg omtaaget,
Dødsiisnen gaaer gjennem mit Blod;
Nu lægge de over mig Laaget,
Jeg kæmper og strider imod;
Min yderste Kraft maa jeg øve,
Jeg reiser mig op med al Magt,
Jeg synes, mit Hoved de kløve,
Hvad har sig hen over mig lagt?
Fra Ildfadets dampende Gløder
Steg lydløs til mig inat
Den Qvælerske, Kuldampen føder;
Sin Fod paa mit Bryst har hun sat,
Og slaaet en Ring om min Pande;
Hun lagde sin Haand paa min Mund,
Hun drog mig til Dødens Lande,
Og drager endnu denne Stund;
Men sprungen jeg er af min Kiste,
Og Vinduet aabnet paa Stand.
Mit sidste Vers &mdash;, ei paa det sidste
Jeg synger i <i>Spaniens</i> Land.


I:andersen2002121907
T:II
TI:Cid lod kalde tvende Jøder
TOC:<num>II</num>,,Cid lod kalde tvende Jøder''
F:Cid lod kalde tvende Jøder
N:Teksten følger <i>Samlede Skrifter</i>, bind XXIV (1863), side 296.
N:De første 7 linjer følger efter følgende prosastykke: ,,... Der hang i et Aflukke, ligesom en gammel Reise-Kiste, for ikke at siger Koffert; der skulde efter Sagnet have været to af disse historiske Minder. Det hedder om dem i Sangen:'', de sidste to efter: ,,Men som Sangen melder og undskyldende tilføier: 'det var i Nød det skeete'.''

,,<i>Cid</i> lod kalde tvende Jøder
Og med mange Ceremonier
Gav dem Plads hos sig ved Taflet.
Tusind Stykker Guld han ønsked',
Og til Sikkerhed for disse
Gav han dem to store Kister,
Der var fyldt med alt hans Sølvtøi.''

---

,, - - De tunge Kister, -
<i>Cid</i> kun havde fyldt med Sand.''
 

H1:Over Pyrenæerne til Biarrits

I:andersen2002121908
T:I
TI:Af Rhythmer i Castagnetter
TOC:<num>I</num>Af Rhythmer i Castagnetter
F:Af Rhythmer i Castagnetter
N:Teksten følger <i>Samlede Skrifter</i>, bind XXIV (1863), side 300-01.

Af Rhythmer i Castagnetter
    er Klang i det spanske Sprog;
Det bølger melodisk, som sang det
    fra Hjerternes Nodebog.
Det som en Toledoklinge
    sig bøier og hugger dog til;
Det Ord har med Janushoved,
    til Folkehumorens Spil.
Betragt saa <i>Murillos</i> Madonna,
    meer Himmelsk dit Øie ei saae;
Det spanske Sprog maa hun tale,
    og Englene det forstaae.


I:andersen2002121909
T:II
TI:Spanien, hvilken Rigdom har Du
TOC:<num>II</num>Spanien, hvilken Rigdom har Du
F:Spanien, hvilken Rigdom har Du
N:Teksten følger <i>Samlede Skrifter</i>, bind XXIV (1863), side 305-06.

<i>Spanien</i>, hvilken Rigdom har Du
    af Naturens Deilighed;
Palmeskov og Cactus-Vildhed,
    udbrændt Ørken, Blomsterbed.
Skjønheds Skikkelser her vandre,
    malerisk er hver en Dragt,
Og om dine Kyster svulmer
    Havet i sin Storheds Magt.
Maurerfolket gav Dig Minder,
    hvori Aand og Skjønhed boer;
Ved <i>Cervantes</i> og <i>Murillo</i>
    er i Snillets Hjem Du stor;
Og din Nutid eier Ungdom,
    Munkene Du fra Dig jog;
<i>Spaniens</i> Blomstren forudseer jeg
    lyse vil i Fremtids Bog.


I:andersen2002121910
T:III
TI:Jeg jubler af Fryd paa fremmed Strand
TOC:<num>III</num>Jeg jubler af Fryd paa fremmed Strand
F:Jeg jubler af Fryd paa fremmed Strand
N:Teksten følger <i>Samlede Skrifter</i>, bind XXIV (1863), side 308.

Jeg jubler af Fryd paa fremmed Strand,
Men Glæden har Taarer i Hjemmets Land.


I:andersen2002121911
T:IV
TI:Gud Fader i Himlen, hvor er Du dog god!
TOC:<num>IV</num>Gud Fader i Himlen, hvor er Du dog god!
F:Gud Fader i Himlen, hvor er Du dog god!
N:Teksten følger <i>Samlede Skrifter</i>, bind XXIV (1863), side 308-09.

Gud Fader i Himlen, hvor er Du dog god!
Jeg føler dit Aandedrag gjennem mit Blod.
Du løfter, Du leder, beskjermer og glæder,
Dit Smiil er selv i de Taarer, jeg græder.
Hvor Verden er deilig, og Mennesket med!
Ja, Ordet, som skabte, er Kjærlighed!
Jeg lever, jeg jubler, min Fryd er saa stor,
At jeg i Dig paa en Evighed troer;
Og var selv mit Liv kun den flygtende Stund,
Det var dog et Kys af din Fadermund.