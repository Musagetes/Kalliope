CVS-TIMESTAMP: $Date$
VQ:korrektur1
VN:Digte fra rejsebogen <I>I Spanien</I>.

I:andersen1862a0
T:I Cartagena
F:I Afrikanerbyen

I Afrikanerbyen,
  i Cartagena jeg boer,
I den smalle, snevre Gade,
  saa snever, Du knap det troer;
Jeg naaer med Haanden Balconen
  derovre hos Gjenbomo'er,
Hvor den deilige Datter sidder
  i Ungdommens Skjønhedsflor,
Saa fyldig, kraftig og ildfuld;
  det lange, kulsorte Haar
Nu Moderen løser af Fletning;
  det ned til Fødderne naaer.
Og Skuldren er som Antikens,
  og Øinene som et Lyn;
Det er næsten ikke muligt
  at udholde dette Syn.
Fra Afrika brænder luften,
  og Blodet er Ild som den; -
Nu vil jeg slukke Lampen
  og hvert et Ord med den.

I:andersen1999041413
T:Lotus og Granatblomst
F:Som en Lotus paa den stille Sø

Som en Lotus paa den stille Sø
Er i Norden Qvinden;
Fra den dybe Havbund Skjønheds Frø
Groer og sætter Blomst trods Nordenvinden.
Her i Syd bag Pyrenæertinden
Groer Granatblomst, der paa Troldoms Viis
Pludselig er Frugt fra Paradiis,
Glødende, et Flammesvæld fra Inden.
Lotusblomst, hvor er Du frisk og skjær,
Tro i Hjertet, Tanker bygge der;
Spaniens Ildblomst, Troldom eier Du,
Barnet bliver Jomfru i et Nu,
Livet er et Kys, et sødt Forsvinden.
Brænd Du mig til Aske, lad mig døe;
Lotusblomst paa Nordens dybe Sø,
Bed en Bøn for mig - hos <I>Spanierinden</I>.

