CVS-TIMESTAMP: $Date$
VQ:korrektur1,kilde,side
VN:I 1854 blev <i>Digte. Første Deel</i> og <i>Digte. Anden Deel</i> udgivet som bind 15 og 16 i forfatterens <i>Samlede Skrifter</i>, hvoraf første bind udkom i 1853. Langt de fleste af digtene havde været trykt tidligere, enten i de indtil da udgivne digtsamlinger eller i lejlighedstryk, tidsskrifter osv., og de ændringer i digtenes form og ordlyd Andersen foretog var som sædvanligt overvejende ubetydelige, men en del digte så dagens lys første gang i de to bind, der tilsammen spænder over 400 sider.
VN:Stavemåde og tegnsætning følger samvittighedsfuldt originaludgaven, kun åbenbare fejl er rettet og i alle tilfælde med originalens ordlyd anmærket i digtnoten, så læseren selv kan vurdere rigtigheden af en rettelse. Noter med foranstillet * er forfatterens egne.
VP:1854-p1.jpg%Titelbladet til <i>Digte. Første Deel</i> (1854).<br>Digte / af / H. C. Andersen. // Første Deel. // Kjøbenhavn. / Forlagt af C. A. Reitzels Bo og Arvinger. / Bianco Lunos Bogtrykkeri. / 1854.


H1:Første Deel

I:andersen2002122201
T:Poesien
TI:Poesien [1854]
TOC:Poesien
F:Der er et herligt Land
N:Teksten følger <i>Samlede Skrifter</i>, bind XV (1854), side 1-2.
N:Digtet blev offentliggjort første gang i lejlighedstrykket <i>Festen for Adam Oehlenschlæger</i> (1849), se <xref digt="andersen2002121801">, hvor digtet er direkte henvendt til Adam Oehlenschläger og i fjerde strofe skriver ,,Dig'' (dvs. Oehlenschläger), hvor der i nærværende version læses det ubestemte ,,Den'' og ,,ham''.

Der er et herligt Land,
Det kaldes <i>Poesien</i>!
Det naaer i Himlen op,
Det rummes i en Rosenknop,
Og Hjerte-Melodien
Boer paa dets grønne Strand.

Der faaes det rige Guld,
Hvorved Du Verdner vinder,
Der bliver Hjertet ungt;
Og er Dig Livet altfor tungt,
Du Jacobsstigen finder
Til Himlen underfuld.

Der til et Skjønheds Digt
Sig Hverdags-Livet hæver;
Du føler Gud er nær.
Det Forbigangne lever der;
Den stærke Tænker bæver,
Saa stort er her, saa rigt!

Hvor Verden savner Ord,
Her liden Fugl har Sange;
Held <i>Den</i>, som her blev Drot!
Ved ham alt Sandt og Skjønt og Godt
- Trods Paradisets Slange -
Slaaer Glorie om vor Jord!

Det Aandens Hindostan,
Det Hjem for Melodien,
Det Pagtens Land med Gud,
Som staaer naar Verdner slettes ud,
Det kaldes <i>Poesien</i>,
Det Lysets Fædreland.


I:andersen2002122203
T:Gefion
F:Kong Gylfe sidder i Gildehuus
N:Trykt første gang april 1832 i <i>Valkyrien</i>, 1. bind, side 279-80; teksten her følger <i>Samlede Skrifter</i>, bind XV (1854), side 37-38.

Kong <i>Gylfe</i> sidder i Gildehuus,
Saa klare Kjerterne brænde;
Han drikker Mjød af det blanke Kruus,
Med sine gjæveste Svende.
Mens Kruset lystigt om Bordet gaaer,
Veifarende Qvinde ved Døren staaer;
Snildt kan hun Strængene røre,
Kong Gylfe lyster at høre.

Sært toner den dybe Strængeleg,
En Qvinde kunde den kyse!
Det er, som Stormen ryster en Eeg,
Som vilde Øxne der fnyse.
Ja, Sangen trænger til Marv og Been,
<i>Saa</i> synger Bølgen mod Klippens Steen,
Og huler de stolte Kyster,
Som den i Brændingen kryster.

Snart stiger Tonen klagende, øm,
Det haardeste Bryst at bøie,
Snart klinger den mild, som Barnets Drøm,
Som Fuglens Sang i det Høie.
Kong <i>Gylfe</i> lytter saa taus dertil.
,,Din Sang jeg kongelig lønne vil!
Spænd fire Øxne for Ploven,
Pløi Dig en Ager fra Skoven!

Hvad Du i et Døgn kan pløie der,
For Sangen jeg Dig vil skjænke!''
- Hun takker og gaaer - Men Een og hver
Nu sidde saa taus paa Bænke.
,,Tys! atter rører hun Harpen snildt.''
- ,,Det Øxnene er, som fnyser vildt!''
- ,,Tys! hører I Storm og Torden?''
- ,,Nei! Ploven hun sætter i Jorden.''

,,Tro mig, jeg hører nu hendes Sang,
Som Brændingen monne den tone!''
- ,,Nei, det er Ploven hun sætter igang,
Hun pløier det Bedste fra Skaane!
I Furen bølger den salte Sø,
Hun har sig pløiet en deilig Ø,
Med Kjæmpehøie og Skove.''
- Vi Danske maae <i>Gefion</i> love!


I:andersen2002122204
T:Aarets Børn
F:Tolv Sønner Aaret har; pas paa
N:Trykt første gang i <i>Hertha. Svensk-Dansk Nyårsgåfva för 1840</i>, side 156-57; teksten her følger <i>Samlede Skrifter</i>, bind XV (1854), side 38-39.

Tolv Sønner Aaret har; pas paa,
Saa skal I deres Skudsmaal faae.

Den første Søn er <i>Januar</i>,
Stor Trang til Vintertøi han har.

Hans Broder, <i>Februar</i> ved Navn,
,,Slaaer Katten af'' hver Fastelavn.

Men <i>Marts</i> det er et lille Smøl,
Han vælter sig i Regn og Søl. 

En evig Feber har <i>April</i>,
Han skjærer Ansigt, det er Smiil.

Men <i>Mai</i>, hans Rygte det er godt,
I Smug han lastes dog saa smaat.

Høit raaber <i>Juni</i>: ,,Godtfolk kom,
Kjør med i Skoven, see Jer om!''

Og <i>Juli</i> - tidt han gjør lidt vaadt,
Men af den Regn har Jorden godt.

<i>August</i> fortæller: ,,her er smukt!
I Gangen strutter det med Frugt.''

<i>September</i> har en Farvepot,
Han maler baade Stort og Smaat.

<i>October</i> er i slet Humeur
Fordi den gamle Sommer døer.

<i>November</i> blæser Storm-Trompet,
Jeg troer den Karl har aldrig leet!

<i>December</i> fra sit Vinter-Skjul
Tilraaber os: ,,Kom med, leg Juul!''


I:andersen2002122601
T:Skovbal
U:(1825)
F:Du friske, varme Sommerluft
N:Trykt første gang i 1835 som lejlighedstryk: <i>Sang ved Skovballet den 31 Juli 1835. Forfattet af H.C. Andersen</i>; teksten her følger <i>Samlede Skrifter</i>, bind XV (1854), side 43.
 
Du friske, varme Sommerluft
Beaander Danmarks Sletter,
Nu hvert et Blad er fyldt med Duft,
Vi har de lyse Nætter;
Orangelandets Alfehær
Besøger Nordens Bøgetræer,
Da er her skjønt at være!

De vinke os fra Byens Muur,
Og gjerne Hjertet kommer,
Thi skjønnest er dog Guds Natur
Vor korte smukke Sommer;
Brat hvirvler den i Tidens Strøm,
Thi nyde vi den smukke Drøm,
Hos den er godt at være!

Her Træerne med Blad ved Blad
Et Telt-Tag for os bygge,
Her Hjertet føler sig saa glad,
Og jubler i sin Lykke,
Det føler ret: vort Liv er smukt,
Det griber Glæden i dens Flugt,
Hos den er godt at være!

De lyse Sommernætter døe,
Alt vexler, som vor Lykke!
Vi spredes selv paa Verdens Ø
I Solskin og i Skygge;
Men hver en skyldfri Glæde her
Er ved Erindringen os kjær,
I hvor vi monne være!


I:andersen2002122602
T:Slaaentjørnen
U:(1851)
F:Vor Junker kom i Skoven, der Grethe han saae
N:Første gang trykt i 1849 som tredje sang i <i>Fire Sange for een Syngestemme med Accompagnement af Pianoforte</i>; teksten her følger <i>Samlede Skrifter</i>, bind XV (1854), side 48.

Vor Junker kom i Skoven, der Grethe han saae,
Hun gik og samled Jordbær, hun trak dem paa Straa,
De modneste de bedste, hvert af dem frisk og sødt.
,,Ei Grethelil,'' saa talte han: ,,det er jo heldigt mødt.
Jeg vil hjelpe med at plukke!

Det rødeste det bedste, jeg fandt denne Stund,
Det sødeste meest friske, det groer paa din Mund,
Du veed ei selv din Rigdom, men Grethe jeg veed den,
Og derfor vil jeg hjelpe Dig, jeg er en ærlig Ven.
Jeg vil hjelpe med at plukke!''

I Skoven stod en Slaaentjørn, den hørte derpaa,
Før Junkeren det vidste i Tjørnen han laae,
Og Grethe løb, hun smilte, og sagde mange Tak!
Den Slaaentjørn havde Torne og alle Torne stak.
Jeg vil hjelpe med at plukke!


I:andersen2002122603
T:Rosen paa Kisten
U:(1851)
F:See Sørgetoget gjennem Gyden gaaer
N:Første gang trykt i 1849 som fjerde sang i <i>Fire Sange for een Syngestemme med Accompagnement af Pianoforte</i>, under titlen ,,Rosen''; teksten her følger <i>Samlede Skrifter</i>, bind XV (1854), side 49.

See Sørgetoget gjennem Gyden gaaer,
Det er et deiligt Solskin, Lærken slaaer,
Paa Kistelaaget er en Rose lagt,
Den unge Brud til Graven bliver bragt.

I Gyden her, som Barn hun leged glad,
Ved Hyldetræet hist, som Brud hun sad,
Ved Stenten der de skiltes, da han gik,
Ved Stenten der om ham hun Dødsbud fik.

Hvad drømte Rosen vel i Knoppen nys,
Hvad drømte den ved Solens første Kys,
Og ved det sidste glødende Farvel,
Hvad drømmer den paa Kistens sorte Fjel.


I:andersen2002122604
T:Fædrelandet
F:Ægypteren ved Nilen gaaer
N:Trykt første gang som lejlighedstryk: <i>Fædrelandet. 28. Mai 1840</i> (1840); teksten her følger <i>Samlede Skrifter</i>, bind XV (1854), side 54-55.

Ægypteren ved Nilen gaaer,
Glad ved den rige Høst, som kommer,
Stolt Vandrefuglen med Vingen slaaer,
Fortæller om den danske Sommer.
,,Et Land, Ægypten ligt, i Nord jeg veed,
Med Oldtids Minder og med Frugtbarhed,
        Skoven er saa grøn,
        Qvinden er saa skjøn!
Og dette Land, det kaldes Danmark!''

Naar Svanen synger sin sidste Sang,
Den synger om de grønne Øer,
Om Kjæmpegrave paa Kløvervang,
Om Skovomkrandste stille Søer;
Den Strand, hvor Havfruen i Maaneskjær
Forkynder høit hvad Stort sig rører her.
        Havet har fortalt
        Smukt til Svanen Alt; -
Og dette Land, det kaldes Danmark!

Den lille Svale veed god Besked,
Den boer, saa den seer ind i Stuen;
Om huuslig Lykke, om Trofasthed
Den qviddrer der i sin Beskuen.
Fra Slottets Marmor og til Hyttens Straa
Et ærligt Sind og Stræben Fuglen saae;
        Offre vil hver Stand
        Alt for Fædreland,
Og dette Land, det kaldes Danmark!

Ja, Danmark er vort Fædreland,
For det at virke, er at leve!
Gud signe Kongen og hver en Mand,
Som ærligt stræber det at hæve!
Paa sommergrønne Øer høit i Nord,
Hvor Skoven gjør til Indsøe Bugt og Fjord,
        Axets Guldkorn groe!
        Gid der Lykken boe!
Vort Fædreland, det kaldes Danmark!

H3:Nogle Viser

I:andersen2002122605
T:I
U:Paa en Faders Fødselsdag, afsjunget af hans Børn
TOC:<num>I</num>Paa en Faders Fødselsdag, afsjunget af hans Børn
TI:Paa en Faders Fødselsdag, afsjunget af hans Børn
F:Nu kommer Visen med Knald, Hurra!
N:Trykt første gang som ,,En lille Vise'' i <i>Kjøbenhavns Morgenblad</i>, 23/2 1840; teksten her følger <i>Samlede Skrifter</i>, bind XV (1854), side 59-60.

<nonum><small>Mel. Du lillle Purk.</small></nonum>

Nu kommer Visen med Knald, Hurra!
Humeur forneden og foroven.
Held Elephanten i Africa,
Den gaaer paa Palmer op til Boven,
Paa røde Roser og paa Tamerinth,
I Foden træder den sig ei en Splint,
    Dog for vist og sandt
    Ingen Elephant
Fik sig en Fader, som  vor Fader!

En Hvalros har det saa mageligt,
Han lider ei af Solens Hede;
Paa Iis han sover behageligt,
Om han er oppe eller nede.
Ved Spidsbergs Klipper faaer han sig et Blund,
Ja lægger Hoved tidt paa Ederduun;
    Det os ærgrer ei,
    Ingen Hvalros nei,
Fik sig en Fader, som vor Fader!

Paa Ararat, der hvor Arken stod,
Tør Kongeørnen frit sig svinge,
Mod Skyen peger den med sin Fod,
Jo, Ørnen den er ei saa ringe!
De røde Roser og de Øine blaae,
I Dalen dybt de for ham neie maae,
    Dog tør vi Børn
    Sige: ,,Ingen Ørn
Har sig en Fader, som vor Fader!''

Nei, Elephant, Hvalros og Ørn,
Jo, de maae smøre sig om Munden!
Tænk! de fik heller ikke slige Børn,
Som os, det ærgrer dem i Grunden!
Som Torn i Øiet vi dem alle staae,
Men Dig vi er en Torn med Roser paa.
    Rosens Duft er Sang,
    Fader, see en Gang
Ved din Skaal hver en Rose nikker!


I:andersen2002111303
T:II
U:,,Ved en Vens Afrejse til Paris!''
TOC:<num>II</num>,,Ved en Vens Afrejse til Paris!''
TI:Ved en Vens Afreise til Paris!
F:Hør Venners Stemme: drik og spiis!
N:Teksten følger <i>Samlede Skrifter</i>, bind XV (1854), side 60-61.

<nonum><small>Mel. Jeg er et Søndagsbarn!</nonum></small>

Hør Venners Stemme: drik og spiis!
Thi snart, saa er Du i Paris,
Og nyder der, ja, Gud veed hvad,
Men det er ei den danske Mad!

Paa Boulevarden skal Du gaae;
Gud give at vi saae derpaa!
I Omnibus og i Coucou,
Hvo er saa lystig vel, som Du!

Vi see Dig alt halv udenlandsk,
Grisetter smaa Dig lære Fransk;
Du reiser bort som Nordens Iis,
Men kommer hjem som - ak Paris!

Du oversættes skal paa Fransk,
Originalen er dog Dansk,
Dit Træk med Hovedet, dit Smiil -
Nei, aldrig glemmes det Emil!

Skjøndt Hjertet sidder lidt paatvers,
Skal Visen aande kun Comers!
Igjennem Taarer kan man lee!
Farvel! farvel! det Bedste skee!


I:andersen2002111304
T:III
TOC:<num>III</num>Vi er i Marts, men Martsviol
TI:Vi er i Marts, men Martsviol
F:Vi er i Marts, men Martsviol
N:Teksten følger <i>Samlede Skrifter</i>, bind XV (1854), side 61-62.

<nonum><small>Mel. Der var engang en tapper Mand</small></nonum>

Vi er i Marts, men Martsviol
Kun sees i Rude-Isen,
Man selv maa bringe Foraars-Sol
Og ,,Fatter'' bringe Visen!
Her er vi jo den gamle Stok,
(Det sagt er med Poliskhed)
:/: Og more os det skal vi nok,
Vi har jo Ungdoms Friskhed! :/:

See Stuen her, hvor pompeiansk,
Nei, det er den ved Siden,
Herinde, her er østerlandsk,
Med Nyden hele Tiden.
Hver Væg et Billedgalleri,
Imens vi kildre Ganen,
:/: Paa kjøbenhavnsk kaldt Poesi,
Paa østerlandsk: Divanen! :/:

Det er omtrent eengang hvert Aar,
Vi her slaae Basserallen,
I Danmarks ny Historie staaer
Det ei - spørg kun von <i>Allen!</i>
Men det er ligemeget det,
Vi ærgre os slet ikke.
:/: Vi svinge Hue og Kasket,
Vor egen Skaal vi drikke! :/:

Har Tiden ingen Martsviol,
Saa har den her ,,Slukefter''!
Din Skaal, min Skaal, vort Selskabs Skaal,
Hurra, af alle Kræfter!
Her er gemytligt friskt og sundt,
Og ingen Rigsdags Tanker,
:/: Drik ud dit Glas, det er Dig undt,
,,Hvil Hoved paa et Anker!'' :/:


I:andersen2002111305
T:IV
TOC:<num>IV</num>Hæv Dig vor Sang! her synger Stort og Smaat
TI:Hæv Dig vor Sang! her synger Stort og Smaat
F:Hæv Dig vor Sang! her synger Stort og Smaat
N:Teksten følger <i>Samlede Skrifter</i>, bind XV (1854), side 62-63.

<nonum><small>Mel. Hvis et godt Raad I følge kan</small></nonum>

Hæv Dig vor Sang! her synger Stort og Smaat,
Har man kun Røst, paa den megen gode Spisen!
Blæse være Røsten! er bare Hjertet godt,
Man kan indvortes følge med i Visen!
:/: Hjertet slaaer Tact og Øiet leer,
Her Ingen er, som fordrer meer! :/:

Rosenhækken har Geburtsdag i Guds Sol,
Roserne dens Børn, de drikke Dug og nikke.
Hver har sin Stilk, vi sidde paa en Stol,
De dufte, men vi Andre vi drikke,
:/: Alle synge samme Skaal i Chor:
Din Skaal, Du kjære Bedstemo'er! :/:

Skjænd passer ei, og dog vi skjænde maae,
Fødes i November, det er ikke rigtigt!
Det er jo umuligt at vi kan Blomster faae!
Til en Fest er Blomster noget Vigtigt!
:/: Nu maae vi binde en Tone-Bouquet,
Dog Hjertets Sang er aldrig slet! :/:

Blomster har Du selv i Hjertets Mindebog,
Blomster, som kan Sindet styrke og fornøie.
Dengang Nattens Sky hen for dit Øie drog,
Stærkt og klart saae dit indre Øie!
:/: Skyen tager Flugt! - dog nok er sagt,
Du os forstaaer: Skaal Solens Pragt! :/:

Der boer i hvert et Bryst, som elsker ret,
Toner, som ingen Digter kan udsige;
Han kun peger hen - men vi, vi føle det,
Det er Summen fra Kjærlighedens Rige!
:/: Hjertet har seet da Skyen laae,
Hjertet vil og vor Sang forstaae! :/: 


I:andersen2002122606
T:VI
U:Sang, skreven og afsjungen paa Fregatten Bellona under Opseilingen til Helsingør
TOC:<num>VI</num>Sang, skreven og afsjungen paa Fregatten Bellona under Opseilingen til Helsingør
TI:Sang, skreven og afsjungen paa Fregatten Bellona under Opseilingen til Helsingør
F:Du, som nys Flugten satte
N:Trykt første gang i <i>Kjøbenhavnsposten</i>, 29/8 1840; teksten her følger <i>Samlede Skrifter</i>, bind XV (1854), side 64-65.

<nonum><small>Mel. Vift stolt paa Codans Bølge</small></nonum>

Du, som nys Flugten satte
Ned mod Italia
Og Kunstens rige Skatte
Os bragte hjem derfra,<note>* Fregatten Bellona bragte, som. bekjendt, den første Ladning hertil af <i>Thorvaldsens</i> Kunstværker.</note>
Flyv atter over Vandet,
Sang er hvert Bølgeslag,
Bring til Columbus-Landet
Det stolte danske Flag!

Med Skove, Fiskerleier
Staaer Sjællands Kyst saa smukt,
Og for dens Skjønhed neier
Bellona i sin Flugt.
Hver Luftning Afsked bringer,
Det er en Sommerdag,
Bellona løfter Vinger,
Farvel! Held Danmarks Flag!


I:andersen2002122607
T:VII
U:Ved Botanikeren Liebmanns Afreise til Mexico 1840
TOC:<num>VII</num>Ved Botanikeren Liebmanns Afreise til Mexico 1840
TI:Ved Botanikeren Liebmanns Afreise til Mexico 1840
F:Naar Du nu om ikke længe
N:Trykt første gang som lejlighedstryk: <i>Ved Botanikeren Liebmanns Afreise til Mexico 1840</i> (1840); teksten her følger <i>Samlede Skrifter</i>, bind XV (1854), side 65-66.

<nonum><small>Mel. Danmark deiligst Vang og Vænge</small></nonum>

Naar Du nu om ikke længe
Staaer i Mexico,
,,Danmark deiligst Vang og Vænge''
I din Tanke boe!
Tropisk Farve-Pragt Du finder,
Dog i Hjertet lever Minder,
Ei Du vil derude glemme
Kløverblomsten hjemme!

Videnskaben Guld Du hente
I Amerika!
Ja med slige Skatte vente
Vi Dig hjem derfra.
Danmarks Søn,  gjør Danmark Ære,
Blomst og Træ dit Navn maa bære!
Kraftig Villie, Tro paa Himlen
Følge Dig i Vrimlen!

Ja med den vor Tanke følger
Dig til fjerne Strand,
Over Oceanets Bølger
Fra dit Fædreland.
Eengang i den danske Sommer
Naar Du atter til os kommer,
Hvilken Jubel vil der være!
Gud med Dig, Du kjære!


I:andersen2002111306
T:VIII
U:Ved Festen for Architekt Bindesbøll
TOC:<num>VIII</num>Ved Festen for Architekt Bindesbøll
TI:Ved Festen for Architekt Bindesbøll
F:Som Du tænkte det staaer nu Museet
N:Teksten følger <i>Samlede Skrifter</i>, bind XV (1854), side 66.

Som Du tænkte det staaer nu Museet,
Klart vi have for os din Idee!
Stille gjemmer i sig Rosentræet
Tanken til den Blomst vi siden see;
Og vort Hjerte slaaer ved dette Skue,
Sangen runger over Sund og Bugt,
Det gjør godt at føle Hjertet lue,
Juble for hvad dygtigt er og smukt!

Livet leves skal! hvo ret har levet
Friskt og sundt i Tanke, Daad og Gud,
Han sit Navn i Verdens Bog har skrevet,
Fuldendt sin Mission, sin Skabers Bud!
Danmark fik en Skat, Du Caps'len bragte,
Mangt et Kunstværk, skabe Du lig den!
I vort Øie Gud en Guldmønt lagde,
Glædens Guld, tag din Betaling Ven!

H1:

I:andersen2002122608
T:Stakkels Mary Anne
U:(Engelsk Folkevise, udsat af J. P. E. Hartmann)
F:Under Gravens Græstørv sover
N:Trykt første gang i <i>Samling af fleerstemmige Mandssange</i> (1852); teksten her følger <i>Samlede Skrifter</i>, bind XV (1854), side 80.

Under Gravens Græstørv sover
    Stakkels Mary Anne!
Piger, kom kun! græder over
    Stakkels Mary Anne!
Falsk var han, som tro hun troede,
Slangen sig om Hjertet snoede,
Fred ei meer paa Jorden boede, -
    Stakkels Mary Anne!

Bleg blev Kinden, Smilet døde,
    Stakkels Mary Anne!
Hele Verden syntes øde,
    Stakkels Mary Anne!
Nær ved Kilden under Borgen,
Hvor han ikke kom hiin Morgen,
Stod hun, Billedet paa Sorgen,
    Stakkels Mary Anne!

Haabet holdt hun til det sidste,
    Stakkels Mary Anne!
Men saa maatte Hjertet briste,
    Stakkels Mary Anne!
Over Ungdom, Skjønhed, Glæde
Breder Gravens Græs sit Klæde,
Egnens Piger Dig begræde,
    Stakkels Mary Anne!


I:andersen2002111307
T:Prolog og Epilog
U:(Fremsagte paa et Privattheater ved en Forestilling, givet af Elever fra det kongelige Theater)
F:En Aftenunderholdning med Bevilling
N:Epilogen blev trykt første gang i <i>Digte, gamle og nye</i> (1846); teksten her følger <i>Samlede Skrifter</i>, bind XV (1854), side 86-87.

En Aftenunderholdning med Bevilling,
(Naturligviis maa der Bevilling til;)
En Aftenunderholdning faaer De, en <i>Udstilling</i>, -
Udstilling, ja, det Navn her passe vil,
Thi det er en Udstilling af Elever,
Saaledes som Theatret disse har;
Men da vor Virkekreds er der saa snever,
At Publicum os neppe bliver vaer,
Saa ville vi os dristigt dette nærme,
Og for i Aften glemme alle Baand; -
Det er de unge Bier her, som sværme,
De gaae iaften lidt paa egen Haand,
Og Publicum vil see hvad her sig rører,
Og muligt gjette Skjæbnen, som vi faae,
Om Hoben eller Kunsten vi tilhører,
Paa hvilken Plads vi skal i Templet staae;
Elevens Fremtid ligger mellem Gaader,
Og Menneskene spaae, men Een kun raader;
Til Kunstens Maal er Veien heel besværlig;
Ei ganske <i>ved sig selv</i> man kommmer frem,
Tidt ender man hos <i>Titchen</i> eller <i>Werlich</i>,
Hjelp maa der til, en Bølge maa os bære,
Thi det er ikke nok, Flid og Talent,
Og denne Bølges Navn er godt bekjendt,
Den kaldes <i>Publicum</i>, - den for os være! - 

---

<center><nonum><sc>Et Par Ord</sc></nonum></center>
<nonum><center><small><i>Epilog</i></small></center></nonum>
<wrap><center><small>fremsagt af en af Eleverne, der paa det kongelige Theater endnu kun var brugt til at være Bud eller Tjener</small></center></wrap>
<resetnum>Høistærede! - jeg troer De vil mig kjende,
De veed jeg fører ei den lange Snak;
En kort Replik og saa er Alt tilende -
Iaften skal jeg sige - ,,Mangetak!''


H3:af: Festen paa Kenilworth

I:andersen2002010102
T:Vise af Festen paa Kenilworth
F:Brødre, meget langt herfra
N:Af en opera, baseret på Walter Scott
N:Kilde er C. E. F. Weyse: <i>Romancer og Sange</i>, u.å.
N:Bidrag fra Sven Sørensen.
Q:kilde

Brødre, meget langt herfra,
over salten Vande,
reiser sig Amerika
med de gyldne Strande,
det er der Fugl Phønix boer;
Guld og Sølv paa Marken groer,
og i Skovens Skygge
stegte Duer bygge!
Hvor frydeligt!
Gud! hvor det er nydeligt!
Skade, at Amerika
ligge skal saa langt herfra!

Der gaaer Solen aldrig ned,
stegt er hver Kastanie,
der er Alting Kjærlighed,
Kilderne Champagne.
Gi'er man der sit Hjerte hen,
faaer man strax to tre igjen,
og paa Mark og Enge
blomstrer der kun Penge.
Hvor frydeligt!
Gud! hvor det er nydeligt!
Skade, at Amerika
ligge skal saa langt herfra!


I:andersen2002010101
T:Romance af Festen paa Kenilworth
F:Hyrden græsser sine Faar
N:Af en opera, baseret på Walter Scotts roman <i>Kenilworth</i> (1821).
N:Kilde er C. E. F. Weyse: <i>Romancer og Sange</i>, u.å.
N:Bidrag fra Sven Sørensen.
Q:kilde

Hyrden græsser sine Faar,
Gjærdet er hans Throne,
Solen Purpur om ham slaaer,
Maanen er hans Krone.
Hvad mon vel han tænker paa?
længe taus han stod og saae
frem i Aftenstunden.
Hjertet veed, Kjærlighed
er det fagreste Træ i Lunden.

Kongens Datter, stolt og fiin,
staaer i Kongeborgen;
Silke, Guld og Hermelin
skjule ikke Sorgen.
Tanken, som en Fugl saa let,
flyver, bliver aldrig træt,
synger: "Jeg har funden!"
Hjertet veed, Kjærlighed
er det fagreste Træ i Lunden.

Vind og Blomst, svar, hver især,
kommer hun dog ikke?
Vinden hvisker: "Hun er nær!"
Blomsterne de nikke.
Skjult en Sti fra Slottet gaaer,
Fuglen høit bag Krattet slaaer:
"Han har hende funden!"
Hjertet veed, Kjærlighed
er det fagreste Træ i Lunden.


H1:Anden Deel
