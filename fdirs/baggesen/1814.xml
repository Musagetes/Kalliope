<?xml version="1.0" encoding="ISO-8859-1"?>
<!DOCTYPE kalliopework SYSTEM "../../data/kalliopework.dtd">
<kalliopework id="1814" author="baggesen" status="incomplete" type="poetry">
<workhead>
   <title>Poetiske Epistler</title>
   <year>1814</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="baggesen2002022401">
<head>
   <title>Paradiisfuglen</title>
   <subtitle>Til Frøken Adelaide Brun</subtitle>
   <toctitle>Paradiisfuglen</toctitle>
   <indextitle>Paradiisfuglen</indextitle>
   <firstline>Du med Edens reene Melodier</firstline>
   <notes>
      <note>Adelaide (Ida) Brun er datter af <a person="brunf">Friederike Brun</a>.</note>
      <note>Førstetrykket i tidsskriftet <i>Athene</i>, juli 1813, har titlen »Frierbrevet« med undertitlen »Til Frøken Adelaide Brun. Kiøbenhavn, d. 15. Marts 1813.«</note>
   </notes>
   <quality>korrektur1</quality>
</head>
<body>
Du med Edens reene Melodier
I det lille kiælne spæde Bryst;
Du, hvis Flugt og Svæven, naar du tier,
Tryller Øiet med en Himmels Lyst!

Skiønne hovedlyse, hiertevarme,
Vingefavre Fugl fra Paradiis!
Sig, hvordan forvildte du dig arme
Ned til Støvets Ørk og Livets Iis?

Hvordan kunde du det Ly forlade,
Hvor i Ætherdufte du dig svang
Mellem Lysets Rosenlundes Blade,
Mens omkring dig Søsterengle sang?

Hvor din Uskylds søde Drømme spilled
Med sig selv i Salighedens Favn,
Og hvor ingen Veemods Taare trilled
Paa din Kind ved Idealets Savn?

Greb en Hvirvel dig paa hine Toppe,
Hvor du først slog dine Vinger ud?
Ak! saa stormer det og selv deroppe
Mellem Straaler nærmere ved Gud?

Sommerfugle flagre, glimre, brænde
For i Venskabs Leeg at fange dig -
Venner de! - som ganske dig miskiende,
Ved at troe din Flagren deres lig!

Mandfolk er det! - Flygtning fra dit Eden,
Vogt dig vel, de Falskes Hegn at troe!
Kun i Elskovs Helligdom herneden
Kan du flagre frit og rolig boe!

Hvor det lyse Hoveds Idealer
Og det varme Hiertes favne sig
I et Tryllerie, som toner, maler,
Og hensvæver, din Erindrings lig:

Kun, i denne Lund, hvor Skiønhed bygger,
Hvælvet om af Evighedens Eeg,
Kan i Lilieduft og Rosenskygger
Du gientage her din fordums Leeg.

Spørger du, hvor den paa Jorden findes?
Fløi saa gierne did fra Sværmen her -
Over Skyer høit dens Tempel tindes;
Og den er, du Engel, hvor jeg er!

»Hvem er jeg da vel?« - Os begge fatter
Sværmen ei, din Uskyld flagrer i;
O! men elsk mig trygt, du Himmels Datter!
Jeg er din Veninde - <i>Poesie.</i>
</body>
</poem>

<poem id="baggesen2002062301">
<head>
   <title>De glemte Støvler</title>
   <subtitle>Til Digteren Øhlenschlæger</subtitle>
   <toctitle>De glemte Støvler</toctitle>
   <indextitle>De glemte Støvler</indextitle>
   <firstline>Jeg er ei rigtig i min Krop</firstline>
   <notes>
      <note>Fodnoten er Baggesens egen.</note>
      <note>Indtastet af Svend Andersen efter <i>Riimbreve og Poetiske Epistler af Jens Baggesen. Første Samling 1784 - 1808.</i>, Ved A. Arland, Kjøbenhavn. Forlagt af I. H. Schubothes Boghandel. Græbes Bogtrykkeri. 1891.</note>
   </notes>
   <quality>korrektur1,kilde</quality>
</head>
<body>
<nonum><right>Paris, 1807.</right></nonum>

     Jeg er ei rigtig i min Krop,
Saalidt som i den Kno paa Fingren,
Der saaret blev i sidste Hop
Med ham, der selv til Hammersvingren,
Hvis Dyst han bød ham, sagde Top.
Jeg stod og lidt for sildig op -
Fordi jeg gik i Seng for silde;
I Halsen sidder mig en Prop
Af Fløiten efter sidste Gilde,
Hvori Dulon jeg være vilde -
En Prop, som knap blir trukken op
Af nogen anden Proppetrækker
End den, der selve Flasken brækker
Og siger til min Fløiten Stop.

     Aarsagen, hvi jeg dette vrøvler,
Ved Hielp af en elendig Pen,
Til dig, min gode friske Ven,
Er, sandt at sige, mine Støvler -
Som, hvis jeg ret besinder mig,
Jeg lod i Aftes staae hos dig -
Og som jeg paa min Portners Vinge
Fra høien Lidskialf, hvor du boer<note>Place du Carrousel, hotel des Quinze-vingt, au 6me</note>,
Mig gierne ned igien lod bringe
Paa den besølte franske Jord.
I Silkestrømper kan jeg ikke
Dig dette Bud personlig skikke;
Dertil er Veien alt for myg,
Dertil er Strømperne for nette,
Og Skoene ei noksom tætte,
Og jeg desuden selv for syg.
Lev vel! og hav mig altid kiær,
Naar jeg er vittig, naar jeg vrøvler;
Naar jeg er vagen, naar jeg snøvler;
Naar jeg er fiern, naar jeg er nær -
Med eller uden Skoe og Støvler -
Frisk eller syg - og overbær
Med Sluddren i Billetten her!
</body>
</poem>

<poem id="baggesen2002041308">
<head>
   <title>Sophienholms Erindring</title>
   <subtitle>
      <line>Til Musen</line>
      <line></line>
      <line>Paa Frue Conferentsraadinde Bruns Fødselsdag</line>
      <line></line>
      <line>1813</line>
   </subtitle>
   <toctitle>Sophienholms Erindring</toctitle>
   <indextitle>Sophienholms Erindring</indextitle>
   <firstline>Du, som fangen, under Tag</firstline>
   <notes>
      <note>Kilde er Jens Baggesen: <i>Udvalgte Værker</i>, fra serien <i>Litteraturens Mesterværker</i>, Kunstforlaget ,,Danmark'', Kbh. 1914.</note>
      <note>Bidrag fra Svend Olav Andersen.</note>
   </notes>
   <quality>korrektur1,kilde</quality>
</head>
<body>
Du, som fangen, under Tag,
Inden Kongestadens Mure,
Fra min Ankomst til i Dag
Hiertesyg og hovedsvag
Taus har maattet kukkelure,
Mig og dig til lidt Behag -
Iil paa Sangens Høitidsdag,
Paa den skiønne Fest i Vaaren,
Da fra Pindus hid blev baaren
I Chariters Favnetag
Dannemusernes Veninde,
Nordens bedste Sangerinde!
Flyv, med Gryets første Blink,
Paa den Huldes Søstervink
Udløst af det skumle Fængsel,
Did, hvor lys, og mild, og varm
Tilflugt mod min Skiæbnes Harm
Venter dig med aaben Arm -
Did, hvor alt din første Længsel
Flygtede fra Byens Larm,
Modens Baand og Livets Trængsel
Til Naturens stille Barm -
Hvor dens rene Blikke tændte
Skiønheds Lys i din Fornuft -
Hvor i hvert et Vift, som sendte
Dig imøde Vaarens Duft,
Edentryllet du gienkiendte
Himmelhiemmets rene Luft -
Hvor du natlig glemte Sorgen,
Dysset i en salig Slum,
Og opvaagnet fandt hver Morgen
Atter dit Elysium -
Hvor en søsterlig Veninde,
Trykt til min Sophies Bryst,
Ofte saae din Taare rinde
Af en alt for himmelsk Lyst -
Hvor de høie Skovens Kroner
Tidt i hellig Tempelklang
Gienlød af din Schulzes Toner
Og din Frederikkes Sang -
Hvor den glade Moders Øre,
Blikfortrylt af Lottes Syn,
Engles Sang alt kunde høre
Lyttende til Idas Nyn -
Hvor de tvende Søster-Engle,
Dalens modne Roser nu,
Blomstrede paa spæde Stengle,
Knop og Knop, kun Børn endnu -
Hvor med dem, og ak! med hende,
Som til deres Hiem hos Gud
Maatte først tilbagevende,
Du gik tidt i Skoven ud -
Hvor i Maanskinnætter eene
Med Teutonas Liv-Camene
Tidt du vandred Haand i Haand,
Og i Uskylds Hippokrene
Sødt berusede din Aand -
Did paa lette gyldne Vinge
Flyv, min Muse! flyv med Iil,
Lig din Elskovs første Piil,
Dagens Dronning taus at bringe
(Mens Lykønsknings-Klokker ringe)
Meer end Ord, som høit sig svinge,
Meer end Lyd, som lifligt klinge,
Blot - en Taare og et Smiil!
</body>
</poem>

<poem id="baggesen2002062302">
<head>
   <title>Den danske Matros</title>
   <subtitle>
      <line>eller</line>
      <line>Flaskebrevet.</line>
      <line></line>
      <line>Til Commandeur Jessen, Ridder af Dannebrog.</line>
      <line></line>
      <line>1808.</line>
   </subtitle>
   <toctitle>Den danske Matros</toctitle>
   <indextitle>Den danske Matros</indextitle>
   <firstline>Ihvo du er paa denne Jord</firstline>
   <notes>
      <note>Indtastet af Svend Andersen efter <i>Riimbreve og Poetiske Epistler af Jens Baggesen. Første Samling 1784 - 1808.</i>, Ved A. Arland, Kjøbenhavn. Forlagt af I. H. Schubothes Boghandel. Græbes Bogtrykkeri. 1891.</note>
   </notes>
   <quality>korrektur1,kilde</quality>
</head>
<body>
<nonum><center>Uden paa Flasken.</center></nonum>

     Ihvo du er paa denne Jord,
Paa Bølgen, eller paa dens Bredde,
For strandet Liv maaskee at redde,
I Vest, i Øst, i Syd, i Nord,
Der ved en Lykketreffen finder,
Hvad her jeg slænger over Bord,
Imedens ned paa mine Kinder
Den sidste Længselstaare rinder -
Hvis du forstaaer min Flaskes Ord,
Hvis vi har altsaa fælles Moder,
Vær trykt i Tanker til mit Bryst,
Som ærlig elsket Ven og Broder!
Bring Flasken, som du finder den,
Til din og Dannebroges Ven,
Den Jessen, som de raske Svende,
Der sadle modig Bølgens Top
I Trav og susende Galop,
Fra Sylt til Môster alle kiende!
Tag ham i Haand med dine fem
Og tryk den lidt, til Blodet springer
Ham ud om Neglen af hver Finger,
Hvorpaa han kiende kan mit Klem -
Og hils ham med den Hurrastemme,
Den danske Søemand dæmper ei,
Fordi vor Flaade gik sin Vei,
Fra ham, der eengang holdt det hiemme
Med Sølling selv i Hurren ud,
En Hurren, Holmen ei kan glemme:
,,Hurrah for Danmarks Kongeflag!
Hurrah for Jessen og hver Kriger,
Der strider for vor gode Sag
Paa Land og Vand i Fredriks Riger!
Hurrah! for alle danske Piger!
Dig selv og Dine signe Gud!''
Naar du ham dette Hurrah bringer,
Med Røst, der ret fra Hiertet klinger,
Saa veed han strax, det er fra Knud!
Grib saa, min gode Ven, i Tasken,
Og bed ham, rækkende ham Flasken,
Med Hurrah trække Proppen ud!

<nonum><center>Inden i Flasken.</center></nonum>

<nonum><center>Paa hin Side Kap, i Begreb</center></nonum>
<nonum><center>med at forgaae,</center></nonum>

<nonum><center>den 28de Januar 1808.</center></nonum>

,,Knud Siællandsfar!!!'' - Jeg seer i Tanker,
Jeg hører alt, min gode Ven,
Dit Hop, og hvor dit Hierte banker
Ved Synet af mit Segl, det Anker,
Jeg her har tegnet med min Pen:
Det Anker nemlig med de fire
Bekiendte Vindes Strænge paa,
Havfruens tangbekrandste Lire,
Som jeg engang i Drømme saae,
Og heller selv end den, der tindrer
Paa Himlen i det høie Blaa,
Opvaagnet ønskte mig at faae -
Mig selv, min Broer! du vel erindrer,
Den gamle Holmens-Stok-Poet,
Hvis Psalmer, Indfald, Ordsprog, Eder
Og lystelige snouske Qvæder
Hver Ulk, der ei ham selv har seet,
Dog idetmindste tidt har galet
Og tordnet, eller - tugtig talet -
Skraalt ud af Hiertens Grund, og leet -
Knud Siællandsfar, der sang for fire,
Hvor der var Høitid og Kredit,
Og - selv forstod den Kunst at svire
Med eet Glas Kummen-Aqvavit -
Ja selv, naar intet var tilbage,
Saa snildt, i Kreds, det kunde mage,
At de, som sadde ham omkring,
Blev fulde selv af ingen Ting -
Tak skee den overgivne Tummel
Af stærke Toner i hans Bryst,
Hvis Hurrah var en evig Rummel
Af festlig patriotisk Lyst.

     End lever jeg, endskiøndt, desværre!
Med Læk - saa got som i min Grav -
Midt i det nederjordske Hav -
Hvor mange Timer, veed vor Herre!
Da, meer end hundred Miil fra Land,
Min lække Skude meere drikker,
End selv Nødpompen lade kan.

     Dog - hvortil nytter det, jeg klynker?
Drik, Diævelinde til du synker!
Mit Brev jeg færdigt have maa.
Benyttende de Øieblikke,
Du har endnu dig fuld at drikke,
Jeg Pompen smukt vil lade staae,
Og skrive væk, til vi forgaae;
Det maa desuden eengang hænde -
Vort Liv fik ellers aldrig Ende;
Og hvortil nytted Himmerig,
Hvis her man var udødelig?

     Hvad taber jeg? En hullet Skude
Med et Par sønderrevne Klude -
Et hullet, sønderrevet Liv,
Hvis hele Værd, før det var ude,
Var Drømmen om lidt Tidsfordriv
Paa Diævlens gamle Hovedpude
Ved Siden af en Engleviv -
Da Diævelinden kun kan drikke,
Og Engleviven er der ikke,
Saa haaber jeg, at Himmerig
Vil begge let erstatte mig -
Og skulde det og ikke ville,
Saa var jeg sikkert dog en Nar,
Hvis ikke, før det er for silde,
Jeg drak den sidste Taar, jeg har,
Paa denne Fredriks Januar.

     I seer, jeg har min gamle Maade,
Indtil mit sidste Aandedræt
At lade smukt vor Herre raade,
Hvor jeg ei selv kan raade ret;
Og, gaaer det ogsaa nok saa slet,
At bierge Modet og Forstanden,
Og giê det øvrige til Fanden -
Med andre Ord: naar sidste Bræt
Med hver en Haabets Planke sprækker,
Naar alting brister, alting brækker,
Naar Masten raver, Skroget lækker,
Urokket selv at holde tæt.
Jeg leved som en modig Svømmer
Paa denne Verdens vilde Sø -
Som det en nordisk Sømand sømmer,
Med Kiækhed vil jeg ogsaa døe.
Min sidste Flaske vil jeg stikke
Paa mine Brødres Sundhed ud -
Og først din Skaal, o Fredrik! drikke
Og siden mig befale Gud!

     O! danske Sletter! norske Fielde!
O Miledamp! o Tørverøg!
O sorte gran! o grønne Bøg!
O selv du lille Siællands Nelde!
Du Vrøvl af Bauser i en Kro
Ved Juletid paa Vesterbro!
I hæse Hurrah uden Mage
Bag Gammelholm paa Lønningsdage!
Min Barndoms og min Ungdoms Lyst!
Her, paa vor Verdens anden Side,
Tretusind Mile fra Jer Kyst,
Her, mens jeg synker i det vide
Dødstille Hav, af Pumpen mat,
Af Jord og Himmel reent forladt;
Mens jeg omsonst om Redning leder,
Og den alt nære, skumle Nat
Min sidste Seng i Dybet reder -
Forglemmer jeg min egen Nød,
Og selv i Favnen af min Død
Jeg ændser, sandser, seer kun Eder!

     Ak! fra det Helvedøieblik,
Hvori jeg Efterretning fik
Om Brittens Overfald der hiemme,
Begyndte jeg min egen Brigg
Og alt, hvad her var mit, at glemme:
,,Nu gaae du og til Fanden med!''
Udbrød jeg i min Ivrighed,
Og slog min Kno tilblods i Bordet -
I kiende mine gamle Smæk -
Om Skuden derved fik et Knæk,
Det veed jeg ei; men den blev læk,
Og tog mig rigtignok paa Ordet.
Lad gaae! Det er min Trøst, at saa
Den Engelskmanden ei kan faae,
Skiøndt rundt han over Havet raader;
Og kom han med al Verdens Flaader,
Min Brigg i dette Øieblik
Ad al hans Vælde kunde blæse:
Den sank ham lige for hans Næse.
Troer I, jeg lod mig redde her
Af ham, ifald han ogsaa vilde,
Saa kiender I Knud Vidfadm ilde.
Jeg tog mit eeneste Gevær
Og skiød, og ladte, sigted' atter,
Og skiød, og skiød, og Paf i Paf,
Hvis Skuddene kun rigtig traf,
Sank ned til Helvede med Latter -
Vil sige: foer til Himmerig;
Thi - brænde løs paa Engelskmanden,
Ihvor han ogsaa viser sig,
Er udentvivl saa christelig
En Sømandspligt som nogen anden -
Desuden har vi nu jo Krig.

     Men, hvad jeg altsaa vilde sige -
(Man ventelig forlader mig,
Hvis Kursen ei er ganske lige,
Og Stilen lidt uordentlig
I dette Flaskebrev) - min Kummer,
I det jeg her, som sagt, forgaaer,
Er ei min Død. Det er en Slummer,
Hvori jeg idetmindste faaer,
Hvad her mig fattes og i Livet
Mig arme Knud blev sielden givet:
En Smule Mag og Rolighed.
Nei! hvad mig piner, er, at ende
Mit Liv saa langt fra Hiemmets Skiød,
Omsonst af blodig Lyst at brænde
Min Kraft mod Albion at vende
Og nytte Danmark med min Død.

     Og her, Børnlille! kommer Knuden,
Som qvæler min medfødte Taal;
Min Sømandssiæl gled, den foruden,
I Dybet ned, glat som en Aal.
O gid den gik itu, med Skuden,
Her i mit sidste Skriftemaal!

     Jeg har fortient min Lod. Vor Herre
Veed, hvad han giør. Mig skeer min Ret.
Jeg har fortient den; og, desværre,
For længe siden - ,,Hvordan det?''
Hvordan det? Vee mig! o! jeg kunde
Mig bore selv i Grund, mig Nar,
Hvis det ei overflødigt var,
Da jeg gaaer, uden det, til Grunde -
Fordi jeg dumme Siællandsfar
Ei blev i Rolighed derhiemme
Paa Holmen, med det tørre Brød,
Og min sonore Hurrastemme,
Der halvveis indtil Skaane lød.
Sandt nok, det var kun lidt; men Nøden,
Med Venner deelt, er næsten kiær;
Og i det elskte Hiem er Døden
Selv mere sød end Livet her.
Med her jeg meener blot ei Skuden,
Der synker, men hvert Land og Vand,
Ihvor det er, der ligger uden-
for Tvillingrigets søde Strand.

     Men vee mig! Fanden mig forførte,
Da Skipper Jan jeg snakke hørte,
Ved sit tolv Gange tømte Kruus,
Om China, Kap, og Franske Kysten,
Og Herligheder, som hans Ruus
Multiplicerte med hvert Kruus,
At jeg, beruset selv, blev lysten
At see mig om paa denne Jord
I Øst, og Vest, og Syd, saa længe,
Til jeg fik samlet nok af Penge,
For at bosætte mig i Nord -
Med Rette siger jeg, at Fanden
Forførte mig, og ingen anden.
Den første Snog, hvormed jeg gik,
Blev ført af Kaptein Hom'patrick -
Den Gavtyv er endnu i Live.

     I har vel alle længst forglemt
(Hvis ikke, mellem os det blive!),
At jeg, for Skams Skyld, var bestemt
Fra Barnsbeen til den sorte Kiole,
Og gik i den latinske Skole -
Men (vant til Søen i Korsøer)
Jeg tyede tidlig alt til Vandet,
Bestandigen i Hov'det ør,
Søsyg og uden Ro paa Landet.
Vel fusked' jeg, som Studios,
I stille Veir; men, hvad jeg læste,
Tog Fløiten strax, saasnart det blæste -
Jeg var og blev en fød Matros.

     For Lysten til Seilads at styre,
Jeg lod mig atten Gange hyre;
Og giorde nitten Aar i Rad
Af Reiser hen ved fyrretive -
Hvis I dem gierne høre gad,
Jeg kunde Jer dem her beskrive;
Men Brevet blev til en Postil,
Og Tiden er for kort dertil.
Jeg nøies altsaa med at sige:
De var, som Fleres Reiser var;
Man allerede deres Lige
I Albert Juliusses har,
Paa det allene nær, de endte
Just ei som hans. Men ellers hændte
Mig næsten Alt, hvad hændes kan
Paa denne Jord, især paa Vand.
Thi selv, hvergang i Middeltiden
Jeg landed i min Fødestavn,
Traf noget ind i Kiøbenhavn,
Der siældent hændtes før og siden -
Hvorved jeg mistede det Lidt,
Hvorfor jeg havde svedt og slidt.
Bestandig noget sprang i Skyen,
Et Krudttaarn, eller en Fregat -
Bestandig antændt noget drat,
Snart Slottet og snart hele Byen -
Bestandig misted jeg min Hat,
Kabus, Kavai og sligt, i Flammen -
Til jeg omsider troede plat
Mig Stakkel Skyld i alt tilsammen,
Og at jeg var det Søm, hvorpaa,
Gud veed hvorfor, hver Ildens Vaade
Sin Hat bestandig hængte saa.

     Til min, saavel som Landets Baade,
Sligt meer og meer bestemte mig,
Saa langt som muligt bort at fierne
Fra Hiemmet min fatale Stierne,
Indtil dens Hale vendte sig,
Og blev et Riis lidt mindre lig -
Saa længe, tænkte jeg, lad lide
Hvert andet Landstrøg ved min Qvide!
Og gik, med Sorgens tunge Fied,
Frivillig i Landflygtighed -
Mig trøstende, ved hver Ulykke,
Hvergang jeg følte Skoen trykke,
Med Haab: at Kiøbenhavns gik med -
De Padder, som jeg hørte vanke
Fast daglig ved min Reders Bord,
Som det var Sild fra Isse-Fiord,
Bestyrkte mig i denne Tanke.

     Jeg saae mig endelig istand
Mig selv en lille Brigg at kiøbe,
Hvormed jeg netop vilde løbe
Tilbage til mit Fædreland,
For der i Rolighed at smage,
Med Jutta Paars, min drømte Mage,
Den sidste Rest af mine Dage -
Og blot, ifald det kom til Krig,
Igien paa Vand at tumle mig -
Da Brevet kom fra Paars - og Lækken -
Og siden Uveir Nat og Dag -
Og Rorets Tab - og Mastens Knækken -
Og Bølgeslag paa Bølgeslag -
Bestandig Sugen, evig Pumpen -
Nu Stigenop, nu atter Dumpen
I Havets Bruus og Stormens Brag -
Og endelig - med megen Klynken
Ombord af Folket - Skibets Synken.

     Af Skiørbug alle var krepert,
Saanærsom Tom og John og Gert,
De tre, saa halv om halv i Live,
Blev, til imorges, ved at hive -
Da pludselig en Styrtning kom,
Og tog dem, før jeg saae mig om,
Hvorved jeg eene blev paa Dækket
Med Døden, som jeg komme seer
Paa min sædvanlige Maneer -
Ei blot frimodig, uforskrækket,
Men selv med en Slags Munterhed,
Der i den sorteste Fortred
Det Hvide mig at see tilsteder,
Og, ihvor barsk sig Skiæbnen teer,
Imens det eene Øie græder
Bestandig med det andet leer.

     Og, virkelig, saa mørkt det synes,
Naar roligen man stirrer lidt,
Er i hver Sorthed noget Hvidt.
I hvert et Tordenveir der lynes -
I hver en Sult er Appetit -
I hver en Undergang er Ende -
Og hvadsomhelst der os maa hænde,
Hvor slemt dog Skiæbnen det mon vende,
I hvert et Kul er noget Kridt.

     Paa min Forfatning (til Eksempel)
Er ogsaa trykt det gamle Stempel
Af Lys og Skygge, Tørt og Vaadt.
Af Smiil og Graad, af Ondt og Got
Er selv min Synken her en Blanding,
Endog naar jeg betænker blot,
At jeg har mistet min Bemanding -
Thi - det var Engelskmænd, min Broer!
Og, Dagen før min Læk, jeg hørte,
Hvad de mod mig i Skioldet førte -
De vilde nemlig overbord
Mig slænge, for at gaae med Jutta
(Saa hedder Briggen) til Calcutta.
Men Lækken deri giorde Streg,
Og de gik overbord før jeg -
Den første Fordeel! Nu den anden:
Hvis her jeg ei tilgrunde gik,
Gik snart dog, efter mit Bestik,
Alt, hvad jeg har, til Engelskmanden,
Da mellem Thy og Trankebar
Han tager, hvad han alt ei har. -
Min tredde Fordeel her, paa Randen
Af Agterdækket og min Grav,
Er Enden paa det hele Jav,
Hvoraf jeg længe, sandt at sige,
Trods min medfødte Lystighed,
Af Mangel paa bemeldte Pige,
Var ubeskriveligen keed.

     Hvad angaaer ellers Undergangen
Allene midt i Havets Skiød,
Jeg siger til mig selv, at mangen
Poet sig ønskte slig en Død;
Og ønskede han sig den ikke,
Saa var han, som Poet, et Fæ -
Meer skabt til, trygt at posekikke,
Som andet lavt prosaisk Kræ,
End til at have stolt for Øie
Paa Farens Pynt det sande Høie.
Saa Fætter Paars vist gierne saae
Vor hele Jord engang forgaae
Med alle Væsner, onde, gode,
For nye Billeder at faae
Til en alvorlig evaldsk Ode.
Jeg selv, endskiøndt min Lires Klang
Er dæmpet af den megen Tang,
Naturen vikled om dens Strænge -
Skiøndt Oden er just ei mit Fag,
Og intet tragisk er min Sag,
Og skiøndt jeg aldrig lod mig hænge
For noget Billed - finder dog
En vis enthusiastisk Svimmel
I dette Svælg af Hav og Himmel,
Hvori jeg synker med mit Skrog.
Rundt om mig, nemlig, er det stille,
Da Vinden har sig ganske lagt;
Og Aftenrødens Straaler spille
Paa Vandets Sølv med selsom Pragt.
Spektaklet er saa stort som mueligt,
Og i dets tause Herlighed
Er noget af den Verden skuêligt,
Hvorom vi ellers intet veed.
Den Verden, man i Verden kiender,
Er næsten reent forsvunden her -
Og, hvor jeg hen mit Øie vender,
Mig Evigheden synes nær.
Hvis jeg var stolt, jeg kunde prale
Ved denne skiønne Leilighed,
Og Jer den anden Verden male
Med temmelig Nøiagtighed;
Dog sligt er ei for mine Lige -
Jeg, til Jer Trøst, vil eene sige:
Min Undergang i Pragt og Glands
Er ganske sikkert uden Lige
Paa denne Jord til Lands og Vands.

     Men, hillemænd! nu stiger Vandet
Til Tønden, som jeg skriver paa -
Og jeg maa skynde mig forbandet,
Hvis jeg skal Brevet færdig faae
Med Pakken, og med Testamentet -
Jeg, sandt at sige, havde ventet,
En smule længer her at staae,
Og at jeg kunde rolig rime
Endnu omtrent halvanden Time -
Dog jeg har neppe tre Qvarteer
At regne paa, saavidt jeg seer.

     Til Texten altsaa, Landsmænd kiære,
Foruden længer Compliment:
Modtager her mit Testament!
Hvor gierne vilde jeg forære
Jer Skib og Ladning, Liv og Blod,
Hvis Skiæbnens Stivhed det tillod!
Men - den tillader det nu ikke -
Alt hvad jeg arme Knud formaaer,
Mens jeg med Top og Tavl forgaaer,
Jer med mit Testament at skikke,
Er et Par Viser for i Aar,
Af samme Slags som de, jeg giorde,
Da jeg med Jer var inden Borde;
Hvis ellers I dem ei forsmaaer,
Som alt for gammeldags, da Moden
I Poesien, som i meer,
Vel neppe staaer paa samme Foden
Som før, i Gammelholms Qvarteer.

     Men først i Hast jeg maa Jer sige,
Jeg alt har tvende Gange sendt
Jer Flaskeladninger af slige,
Hvorom det er mig ubekiendt,
Om de er komne Jer til Hænde -
Her er mit tredde Testament;
Og dermed er det og til Ende.

     Jeg veed, hver Landsmand ruster ud,
For vores Sømagts Tab at hevne,
Fra en Fregat til et Skud Krud,
Hvad, efter rig og fattig Evne,
Enhver formaaer. Jeg arme Knud
Formaaer kun hevnopfyldte Sange,
Med aandelige Pileskud,
Mod Fienden, som Jer plyndred ud -
Og en Slags Moerskab i de lange
Skibsaftener ombord i Slud -
Kun Lidt - det veed den søde Gud!
Men velmeent; og, om intet andet,
Dog Yttren af mit Hiertes Slag,
Der slog indtil min sidste Dag
For Holmen og for Danmarks Flag,
Skiøndt jeg var fiern fra Fædrelandet.

     Hvis alle trende Flasker har
Den Lykke, rigtig at spederes
Af Extraposten, de leveres
Syvhundred Mil fra Tranqvebar;
Hvis underveis de ei skamferes
Af nogen engelsk Flag-Corsar,
Saa er det i det mindste Noget,
Ei blot som god Makulatur -
Men for den skiønne Leilighed,
Det giver: uden Pral at vise
Den offentlige Gavmildhed,
Der i hvert Uheld skaffer Lise -
Som ny Matros-Litteratur,
Og Bidrag til Trekroner-Sproget.
Og danske Publicum, som greb,
Og griber, til veldædig Hængen
Af Armods Tyv, det mindste Reb,
Udstrækker sikkert mod min Slængen
Af dette her sin runde Haand -
Ei for Værdien, som er ingen,
Naar man kun seer paa selve Tingen,
Da det er intet Silkebaand,
Men blot et Tvind af hine Traade,
Hvormed der ,,giøres Vers ombord,''
I aaben Søe, i Bugt og Fiord,
Paa Orlogskibe som paa Baade.
(Man veed, at mellem Røg og Damp
Vi Søfolk digte kun med Hamp;
Det er nu engang saa vor Maade).

     Det være, hvad det vil - jeg har,
I gode Venner! intet Andet
At efterlade her paa Vandet:
,,Tre Flasker Skiemt med Alvor blandet,
,,I Viser af Knud Siællandsfar,''
Sendt portofri til Fædrelandet.
Tre Flasker Dry-Madera var,
Jeg veed det nok, en bedre Gave;
Men den, som her just for mig staaer,
Hvori jeg Brevet vil begrave,
Er drukket ud til mindste Taar -
Det var min sidste. Da jeg klarlig
Min Afskedstime komme saae,
Jeg tog den op af Skrinet varlig,
Og sagde: ,,Du skal ei forgaae!
,,Du blev mig eene tro tilbage
,,Til denne helligste blandt Dage,
,,Paa hvilken Frederik blev fød,
,,Og jeg oplevede min Død -
,,En sød og salig, vil jeg haabe!
,,Og, naar jeg til den sidste Draabe
,,Har tømt dig ud, du tiene skal
,,Den Deel af mig, som efterbliver,
,,Og som jeg mine Landsmænd giver
,,I sidste Suk - til Futteral.''
Saa svor jeg hellig, og ved Siden
Af Skrivertøiet satte den
Paa Tønden - dyppende min Pen,
Hvergang min Læbe kyste den -
Og skrev, og drak, og hele Tiden,
Mens vexelviis jeg drak og skrev,
Skreg: ,,Lev, o Fredrik! længe lev!''
Og ,,Hurrah Danmark!'' mutters eene
Paa Dækket til den sidste Scene,
Skiøndt kun af Himlen hørt det blev.

     Jeg altsaa Vinen ei kan sende.
Hvis ikke mine Visers Kraft
Jer røber noget af dens Saft,
Er det med samme reent til Ende,
Som snart med mig. Dog glemmer ei
Den farlige, den lange Vei,
Forbi saa mange Kap - blandt Skarer
Af Hayer, Hvaler og Corsarer -
Forbi vor halve Jords Barbarer -
Forbi al Verdens Røverøer -
Igiennem alle Havets Søer,
Mit arme Testament maa vandre!
Betænker, kiære Børn! Især,
At, hvis den havde mere Værd,
Saa blev den indeholdt af Andre.
Var Flasken, her jeg sender, fuld
Af Diamanter eller Guld,
Saa (ei at tale om de Love,
Der giøre alle ny Forsøg,
Man dem til Trods har villet vove
I Svømmekunsten, reent til Røg)
Lod sikkert ingen Engelskmand
Den flyde hen til Danmarks Strand.

     Af samme Aarsag har jeg kaut
Indblandet i mit Brev lidt Flaut,
Og udeladt paa mange Steder,
Expres, en Mængde Vittigheder -
Paa det en Søtyv ei deri
Opdage skulde strort Geni,
Og fristes til, paa ægte Bengelsk,
At oversætte det i Engelsk,
Og fræk udgive det for sit -
Hvad der i London hændes tidt.

     Jeg haaber ellers, I vil finde
Det flaue paa Jer egen Haand -
En Dansk kan skielne det i Blinde
Fra det, hvori der er lidt Aand -
Dertil behøves ingen Stregen;
Og I behøver ei min Pegen
Paa hvert et dumt og smagløst Sted,
Der skyldes min Forsigtighed.
Det, som mig giør lidt meer forlegen,
Er hvordan I vil støde paa
Den skiulte Kløgt deri, som saa?
Og mærke Jer til Punkt og Prikke
Den Vittighed, som er der ikke?
Jeg frygter, naar man seer sig til,
At Fanden her har havt sit Spil
Med Pudset, jeg ham spille vilde -
At jeg har været alt for kaut,
Og giort det, meer end nødig, flaut?
Ifald saa er - saa er det ilde;
Thi, kjære Børn, det er for silde -
Nu staaer det stedse stegne Vand,
Og spiller alt paa Tøndens Rand,
Jeg selv deri til over Maven -
Jeg kan ei meer forandre Gaven;
Og, gik det ved et Under, an:
Skrev jeg det om, og noget Andet,
Det sikkert nu blev alt for vandet.

     Farvel da, kjære Folk og Land!
Jeg føler, jeg er nær min Ende -
Thi Vandets Stigen ikke blot,
Som giør mig Skriverbordet flot,
Og truer, op og ned at vende
Mig selv; men et, jeg veed ei hvad,
Jeg gierne Jer beskrive gad:
En Følelse, jeg før ei kiendte,
Saa stærk mig Tiden ogsaa rendte -
En Følelse af Hastighed
I alle mine Pulses Surren -
En sælsom Tankernes Forpurren -
En svimmel Utaalmodighed,
Og (skiøndt aldeles uden Knurren)
En underlig Urolighed
Beviser mig, jeg maa afsted.
O Jutta! Jutta! - Svup! nu skyder
Mig Vandet Tønden bort - den flyder! -
Farvel, mine sidste Herlighed! -
Jeg skynder mig, at stoppe ned
I Flasken det, jeg her har færdigt -
Er det og ei Jert Bifald værdigt,
Er jeg dog værd Medlidenhed -
Thi nu er Herligheden ude -
Knud Vidfadm synker med sin Skude!
Hurrah! for Danmarks Kongeflag!
Jeg døer paa Fredriks Fødselsdag!
O Jutta! lad en Taare rinde
Paa Qvintusspidsen til mit Minde!
Og syng den Vise til min Roes:
,,Han døde som en dansk Matros.''
</body>
</poem>

<poem id="baggesen2002062303">
<head>
   <title>Den vakte Knud</title>
   <subtitle>
      <line>eller</line>
      <line>Bombardementets muelige Følger.</line>
      <line>Til Slotsfuldmægtig Øhlenschlæger paa Fredriksberg.</line>
   </subtitle>
   <toctitle>Den vakte Knud</toctitle>
   <indextitle>Den vakte Knud</indextitle>
   <firstline>O! du, som staaer i Krig og Fred</firstline>
   <notes>
      <note>Fodnoten er Baggesens egen.</note>
      <note>Indtastet af Svend Andersen efter <i>Riimbreve og Poetiske Epistler af Jens Baggesen. Første Samling 1784 - 1808.</i>, Ved A. Arland, Kjøbenhavn. Forlagt af I. H. Schubothes Boghandel. Græbes Bogtrykkeri. 1891.</note>
   </notes>
   <quality>korrektur1,kilde</quality>
</head>
<body>
<nonum><right>Paris, 1807.</right></nonum>

     O! du, som staaer i Krig og Fred
Paa gamle Been, hvor unge gled:
I kongelige Forgemakker -
I Kirken baade for og bag -
Paa Bakkehusets Dueslag -
Paa Fredriksbergs og andre Bakker!
Du, som er bleven ved at staae
Paa Christians den bratte Skraa,
Til dine Hovedhaar blev graa!
Som derfor og han stoler paa,
Naar han maa selv fra Huset gaae,
For andre Ting at tage vare;
Og overlader tillidsfuld
Sin Seng, sin Stol, sit Sølv, sit Guld,
Sit Kobber, Tin, og, saa at sige:
Sit hele Fredriksbergske Rige
Som Opsynsmand og mægtig-Fuld
I Freden trolig at forvare,
Og selv i Krigen at forsvare -
Til hvem han i den sidste Tid
Især saa ganske slog sin Lid,
At han sit Hof, sin halve Hær,
Og Vagt, paa dig alleene nær,
Omtrent halvtredsindstive Miil
Lod gaae fra Fredriksberg til Kiel;
Og (da det lod, som Elbens Bred
Blev truet med lidt Fiendtlighed)
Omsider ogsaa selv gik med,
Dig ladende blandt Træer og Steene
Paa Slottet ganske mutterseene;
Forvisset om, du troe blev ved
At staae som Fuldmagt paa dit Sted -
Og at du vilde holde Stand
Mod Fanden selv og Engelland -
Det, du da ogsaa rigtig holdt,
Imens din Datter tabte Modet,
Og selv i dine Sønner Blodet
To hundred Miil derfra blev koldt.

     O du, blandt Siællands Admiraler
(Skiøndt Fredriksberg alleene veed
Om din Bestalling der Beskeed
Og Dagen aldrig om dig taler)
Den, paa hvis Tordenskioldighed
Og Juulbeen Flaaden eene leed -
(Jeg meener nemlig den i Graven,
Som giennembugter hele Haven,
Der er en Flaade, hvor det gaaer,
Skiøndt den af Joller kun bestaaer),
Tilgiv, at jeg dig svagt kun maler
Min hele Siæls Erkiendtlighed
For din urokkelige Standen
Paa Fredriksberg mod Engelsmanden,
Der virkelig var værr' end Fanden -
Og for det kongelige Brev,
Du mig om denne Standen skrev!
Tilgiv, at jeg dig nogensinde
Skrev i ubunden Prosa til!
Fra nu jeg i det mindste vil
Ærbødigen med Omhu binde,
Hvad jeg om Livets Sorg og Spil,
Om Fred og Krig og andet skriver
Min herlige Mecenas til
(Skiøndt ligefuldt det Prosa bliver):
Thi, sandelig! hvis nogen slig,
Han være Hertug eller Graver,
Prinds eller Bedmand, Fordring haver
Paa mine smaa Naturens Gaver,
Min gamle Fader! er det dig!

     Er du ei den, som, mens de Lærde
Mig lode, lig en gammel Pen,
I Snaus paa Gulvet slænge hen
Imellem Stumper, intet værde,
Da sidst jeg hiemme gik igien,
Mig smukt tog op, et Lys lod hente,
Og endte mig derved og vendte
Saa længe, til du grant erkiendte,
Jeg var den gamle Baggesen?
Gav du mig arme Flygtning ikke
Hver Søndag giæstfrie Mad og Drikke;
Ja! lod endog mig leve flot
Paa dit guddommelige Slot,
I Snuustobak og Risinggrød,
I Hestepærer, Æblekiød
(I Æbler, Pærer, vil jeg sige,
Og Hestekiød) og Saft tillige
Fra Brænde, fra Bordeaux og Rhin,
For ei at sige Brændeviin?
Var du ei den, der gav mig atter,
Hvad jeg fortydskt, forfranskt, forstemt,
I Livet næsten havde glemt:
Den gode gamle danske Latter?
Og var det ikke just din Datter,
Der lærte mig til Tid og Sted,
Langt bedre end de græske Muser,
Hvis Navne jeg ei længer huser,
De Taarer, den bør saltes med,
Hvis den skal holde sig herneden,
Og ikke tabe næste Dag
Sin Duft, sin Pirren og sin Smag
For hende, mig og Evigheden?
Var ei den Mand, som mig en Bøn,
Jeg bad fra Barnsbeen af i Løn,
Med allerheftigst Andagtslue:
(Som Simeon engang Guds Søn)
Med disse Øine selv at skue - <note>Evald nemlig</note>
Den Mand (iblandt mit hele Kiøn
Den blideste!), som denne Bøn
Opfyldte mig, paa Hosesokker,
Med Maanens Smil og Solens Lokker,
Netop din egen Svigersøn?

Var du, blandt alle Mecenater
Og Kiøbenhavnske Kammerater,
Ei den, som, da, paa Vognen sat,
Jeg til min franske Grav tilbage
Landflygtig atter maatte drage,
Den eeneste, der med sin Hat
Mig vinkte grædende: God Nat?
Er du ei den, som, nu jeg ligger,
Jeg arme døde rige Mand,
I Luen her, og om lidt Vand
Fra det saa kiære Fødeland,
For lidt at lædske mig min Brand,
Omsonst i Sneese Breve tigger,
Der eene kiærlig svarer mig?
Og giver mig, med smuk Indfletning
Af mangen vis og faderlig
Opmuntring og Irettesætning,
Den allerførste tro Beretning
Om den utrolig store Svig,
Den Storm, det Overfald, den Skiænden,
Den Skyden, Plyndren, Myrden, Brænden,
I Nærheden af Pustervig,
Hvormed den ublu, tykke, store
Nutidens babylonske Hore
(Der aftvang Engelland en slig)
Har evig brændemærket sig
I den i Hast mod spæde Glutter
Og Mændforladte kiælne Putter
I Fredens Skiød begyndte Krig -
Hvis Skam for Ypperen, og Ære
For os (som Tiden snart vil lære),
Hvis Vækken af den gamle Knud
I Bombers og Kanoners Skud
Jeg Stakkel maatte her undvære?
Er du, desuden, ikke min,
Ja selv endogsaa, som det lader,
En meget større Digters Fader?
Er ei, naar jeg igiennemblader
Min Himmel og dens Perlerader,
Mit Hiertes Aftenstierne din?

     O! hvis til dig jeg ikke rimer
Min Graad og Latter, Sorg og Skiærts,
Saa kommer den blandt alle Timer,
Jeg frygter mindst, saa jeg besvimer,
Saa Frimans Klokke for mig kimer,
Og jeg giør aldrig meere Vers.

     Den kommer ei - vær ikke bange!
Døe kan jeg sikkert, som saa mange;
Min Puls engang kan gaae i Staae,
Og Hiertet holde op at slaae -
Men Tak Tre-Fire, Tak din Datter,
Saa længe disse, hun især,
Min Muses blandte Graad og Latter
End have nogenlunde kiær,
Mit sidste Suk i Sangens Pine
Skal rime paa dens ny Seline -
Min sidste lykkelige Tak
Skal rime paa din Snuustobak -
Mit sidste Muk i Musens Hikke
Skal rime paa din Datter Fikke -
Mit sidste Vers-Halleluja
Skal rime paa Fru Lilia -
Og, naar sig paa dets Tvillingvinge
Til Himlen hævet har min Siæl,
Skal, hvor jeg ogsaa her paa Jorden,
Nær eller fiern, er jordet vorden,
Hvergang I mig et sødt ,,Sov vel!''
I Eders Minniskaaler bringe,
Hvergang I gaae med tunge Fied,
Mens Fredriksbiergets Klokker ringe,
Paa Kirkegaarden op og ned,
End mine Been i Graven klinge!
Hvor der er Ekko, er jeg med.

     Nu til mit Svar paa dine Breve.
Det sidste blot jeg faaet har,
Der fra Oktobers sidste var -
Gud ved, hvor de to andre bleve.
Jeg seer deraf med Fryd, som sagt,
At du har holdt i Krigen prægtig,
Som dannerkongelig Fuldmægtig,
Din Vice-Majestæt ved Magt -
Og at - hvad jeg dog neppe troede,
Da sidste Gang jeg saae dig i
Det Stræde, hvor du veed, jeg boede,
Gaae Frue-Kirketaarn forbi
(Hvis Spiir var netop nylig ziiret
Med Messing, Kobber, Jern og Guld) -
Du, trods dit hvide Hoveds Uld,
Ei blot har overlevet Spiret
Og dets forgyldte Næses Huld,
Men hele Kirken; og at samme
Har maattet ligge under Muld,
Endogsaa før din Hattepuld,
Som Himlen intet Skud lod ramme
(Skiøndt den var Fienden vel saa nær
Som Frue-Taarn, og Spiir især).
Saa - hav den Tanke tidt for Øie!
Saa gaaer det ofte med de Høie!
De trodse Himlen, Jordens Dom,
Og falde, før man seer sig om;
Imens den Lave tidt staaer sikkert,
Og seer dem dratte, med sin Kikkert.
Saa gaaer det ogsaa - see kun til! -
Med Overmagtens kaade Spil:
Naar ned i Grums og Gruus og Smalder
Det store Babels Frue falder,
Der reed paa hele Verdens Ryg,
Skal Danmarks lille kydske Pige
Hen over det nedsiunkne Rige
Paa Fredriks Jolle seile tryg!
Den Styrtning af vor Frue-Kirke
Vil mangen Møes Befrien virke,
Og sætte mangen Jomfrue Krands
Paa Hov'det i politisk Dands -
Hvem veed, om Faldet af vor Frue
Ei alt gav mangen Pige Hue?

     Jeg holder efterrettelig
Mig slige Varsler af vor Herre
(Der ellers frugte lidt, desværre).
Naar Satan stundom frister mig
Paa Spidsen af mit Marly-Tempel,
Og hvisker til mig, for Eksempel:
,,Du kunde gierne svinge dig
,,Lidt høiere! Naar du dig reiser
,,Paa dine Bagbeen op, og kneiser,
,,Saa, troe mig, er du ikke lav!
,,Du ligger altid her paa Landet,
,,Skiøndt du blev født til noget andet -
,,Roe dig lidt ud paa Verdens Hav!
,,Hvis du dig en Slags Mine gav,
,,Og giorde noget meere Jav
,,Til Hest og Vogns paa lange Reiser,
,,Du kunde maaskee blive Keiser -
,,Om ikke just, som den Krabat,
,,Der halvveis var din Kammerat,
,,I denne Verdens faste Lande,
,,Saa dog paa Poesiens Øe
,,Midt i den tomme Spanskesøe,
,,Der flyder rundt omkring din Pande!''
Ved hver en saadan Leilighed
Jeg giver Satan kort Besked,
Og svarer lumske Fristermanden:
,,Gaae med dit Keiserdom til Fanden!
,,Sving dem, som i et korsisk Hop
,,Til slige Tilbud sige Top,
,,Saa høit du vil, i Veiret op!
,,Du faaer mig aldrig til at spanske;
,,Jeg bliver ved det lave danske!''

     O! hvo du er, som kneiser, skielv!
Du være Herre, være Frue,
Du være Hat, du være Hue,
Du være Tyrkisk Turban selv,
Som Keiser Selim! - O! min Fader!
Der ligge nu de høie Gader
Med lærde Professorer i,
Trods deres nye Theologie,
Persepolik, Astronomie,
Jurisprudenz og Poesie,
Oplysning og Philosophie -
Mens denne Gang og Ildebranden
Paa Kirkepladsen, som den anden,
Gik Bispens Hiørnehuus forbi,
Som der var simpel Gudsfrygt i!
Der ligger alle de høibaarne
Herr Nicolais og Slottets Taarne!
Vor Frues Taarn, der ligger du!
Hvem veed, hvis du kun havde været
En fem Fod høit, om ufortæret,
Som min Papa, der saae med Gru
Dig falde - du ei stod endnu?

     Hvad Got ved Ildebrande vanker,
Er i det mindste slige Tanker!
Saa, hvad der river ned vor Krop,
Tidt herligt bygger Siælen op -
Saa Sygeleiet her mig giver
Det friske Mod, hvormed jeg skriver -
Saa takker jeg min bittre Qval,
At jeg kan giøre mig lidt gal;
Og Musen, mens jeg selv maa græde,
En Smule Lystighed tilstæde
Paa Lunets overgivne Bal,
I dette Riimbrevs Perial -
Hun kiender Taarer blot i Glæde.
Man derfor, ak! kun sielden seer
Den stakkels Glut sit Øie væde -
Men nu, naturligviis hun leer;
Thi jeg har selv og tabt ved Branden
Saa got mit Eie som en anden;
Ja, naar man seer sig til, maaskee
Meer end I andre allesammen!
Da Brummers Magasin, o Ven!
Med al min Nynnen, al min Stammen,
Min skrevne Fryd, min trykte Gammen,
Min Ilias, min Odyssee,
Som Rygtet gaaer, gik op i Flammen;
Og uden at jeg selv som I
(Der stod' og saae dog denne Lue)
Mit eget Livs Fyrværkerie
Med egne Øine kunde skue.
Dog ikke dette blot, desværr'!
Og den udødelige Hæder,
Som blev til Røg; men ak! især
De tolv Rigsdaler jeg begræder,
Som Brummer gav mig for hvert Ark
Af min udødelige Qvark,
Og som han, trods sin Forlagsiver,
Mig neppe nu for Asken giver!

     I Herrens Navn! hvis det er sandt
(Og Neergaard ei har sagt mig Tant),
Hvis denne tredde Gang og hendte,
At hvad jeg skrev i Danmark brændte,
Skiøndt udbrændt selv - min gamle Pen
Jeg altsaa maa taalmodig skiære
Paa ny, og skrive om igien
Til min og Fædrelandets Ære,
Hvad jeg i Modersmaalet skrev
Og hidtil trykt og utrykt blev,
Hvis man dermed vil overbære,
Og Brummer ellers, stakkels Mand,
Det nu, som før, betale kan.
Hvad ei kan anderledes være,
Man uden Knurr maa taalig bære.
Saa vil jeg giøre ved mit Savn;
Saa giør vel og i Herrens Navn
Det pludselig beskudte, tændte,
Nedstyrtede, til Aske brændte,
Nu hele Verden vidt bekiendte
Standfaste, brave Kiøbenhavn.

     Saa ville vi tilsammen giøre,
Med ufortrøden Flid og Sveed:
Taalmodigen paa nye opføre,
Hvad vore Fiender reve ned,
Det være Slotte, Taarne, Gader,
Epistler, eller Iliader,
Ja selv Giengangere, min Fader,
Om mueligt paa det samme Sted;
Kun mindre høit, og meere varligt;
Kun meere dybt, og meere fast;
Og altsaa noget meer forsvarligt,
Naar Fienden kommer i en Hast.

     Jeg har, som du, ei heller Næsen
Ved denne Næsestyver tabt.
Jeg troer endog, det hele Væsen
(Skiøndt vi maa leve nu lidt knapt)
Har skiænket, skiænker, og vil skiænke
Vort Land den Jernets Kraft igien,
Som bunden af den gyldne Lænke
Lidt efter lidt i Fred sov hen.
Jeg troer, Bellona, ved at røve
De Kugler, som, mens der var Fred,
Vi blot i Drømme legte med,
Har vakt den gamle danske Løve.
Jeg troer, at den vil reise sig
Mod Dyrets Horn forfærdelig -
(Du veed, at jeg vor næste Fiende
Just meener ei med dette Dyr,
Hvis Herredom jeg spaaer en Ende,
Naar atter Friheds Morgen gryer -
Dets Horn er saare let at kiende
Fra dem paa hver en anden Tyr)
Jeg troer, en anden Knud den store
Vil eengang i dets Bringe bore
Den Hevnens skrækkelige Kloe,
Som hærdedes i blodig Jammer,
I Krigens og i Nastronds Flammer
Ved Odins gamle Heltetroe -
Jeg troer, at Thors den tunge Hammer
Er fundet midt i Fredens Roe
Paa Dovre, mellem Granestammer
Af dem, som Fieldene beboe -
Og at den Slangens Pande rammer,
Hvorhen sig Ormen og vil snoe!
Jeg troer, at Tabet af vor Flaade
Opløser Eddas gamle Gaade,
Og at det stærke Tordenskrald
I Nord betyder Lokes Fald -
Jeg troer, at Baldur er i Live -
Hvad troer? jeg veed det! Baldurs Nik
Har rystet mig i Fredriks Blik;
Jeg under Sneens hvide Bryne
Har seet hans Øies Hekla lyne
Mit Danmarks Fiender Dødens Piil,
Og Danmarks Ære Livets Smiil.
Jeg veed, dets Flamme vil opgløde
Hvert danskt og norskt og holstenskt Bryst
Til gamle Fædres Heltelyst,
Til Kamp og Seir i blodig Dyst,
Til Hevn for dem, hvis Taarer fløde,
For dem, som plyndredes, som døde,
Til Hevn for Fredens Pagt, de brøde,
Som den, der brænder i mit Bryst!
Kun ønsker jeg, at ei vor Ild
I denne Kamp maa fare vild,
Og at vor Hevn ei maa miskiende
Vor og den hele Verdens Fiende!
Som ak! desværre, let kan skee,
Da man, hvor hele Lande brænde,
For Damp kan næsten intet see.
Jeg troer desuden (for at vende
Tilbage til den Stie, hvorpaa
Jeg hidindtil lod Pennen rende
I dette simple Brev) som saa:
Hvad angaaer dette Timelige,
Som vore Fiender blev til Priis,
Vor Flaades, Holms, og, saa at sige,
Vor halve Herligheds Forliis:
At man engang, med færre Penge,
Og hvad man kan for Penge faae,
Mahonisofaer og Senge,
Samt Speile, let itu at slaae,
Med færre Skibe selv, som trænge
Til Stang og Bom og Mast og Raa -
Med færre Toug at fire paa -
Med færre Reeb, sig selv at hænge -
Paa nye Snekker, nok saa smaa,
Vil fleere Tordenskioldske Drenge
Og fleere Hvidtfeldshelte faae -
Hvis ei derhiemme, tykke, feede,
Med Kiæver som to Paaskeæg,
Skiøndt uden Haar og uden Skiæg,
De ligger alt i deres Rede.
Taalmodighed! Om en Snees Aar
Da vil man see, hvad her jeg spaaer!
Da vil man see, hvad du og flere,
Mens Vesterbroe sig lod rasere,
Og Byen lod sig bombardere
Af Engelskmanden udenfra,
Sig foretoge for at bøde
Paa Tabet af de Folk, som døde,
Og lindre Taarerne, som fløde
Derindenfor, etcetera.
I slig en Hurlumhei og Hede,
Naar Luxuslegen er forbi -
Naar de, som sov til Klokken ti,
Maa, vaagne, selv om Morgnen svede -
Naar man gier Ævret over i
Den nyeste Philosophie,
Og selve Kirkens Kleresie
Har ikke længer Tid at bede -
Naar hver en Haveplads er frie,
Og alle Plankeværker nede -
Naar man til fremmet Slikkerie
Og engelsk Sennep selv faaer Lede -
Saaer ikke Kørvel, Sillerie,
Salat og andet Pillerie
I ordentlig afstukne Bede,
Men frit, i Fleng, paa Mark og Hede,
God ærlig siællandsk Rug og Hvede,
Som der er Kraft og Næring i -
I slig en Larm, hvor man for Resten
Har ikke Tid at spørge Præsten:
Hvad man skal giøre her og der,
Hvor Mod og Manddom nødig er,
Man griber til de første Vaaben,
Og, uden først at skikke Bud,
Man render ind, og render ud,
Hvor Leilighedens Dør er aaben,
Til Landets Forsvar, Skud paa Skud.
Enhver giør sit, og ingen sover
Ved hvad han giør; man springer over
Hver Bagatel, endog i Spas;
Thi, naar i Stuen Loftet brænder,
Og Himlen over Sengen tænder,
Tillader Tiden ikke Fias.

     Det smerter mig, jeg var der ikke
Ved denne Lynildsleilighed,
For i de Tordenøieblikke,
Da Frue-Kirketaarn faldt ned,
Elektrisk - ikke blot for Sproget
(Som her i dette Rimespil),
Men ellers og at giøre noget,
Som der er sielden Mage til:
Der ikke blot i mine Breve
Mig kunde mueligt overleve,
Men i hver anden Art af Liv
Og patriotisk Tidsfordriv -
En Pophamborer, for Exempel,
Med Hammergudens eget Stempel;
En lille Tordenskiolding, just
Af samme Sort som min August -
Der kunde blive det paa Vandet,
Som han (hvis ellers ikke Nød
Ham volder en for tidlig Død)
Engang vil blive vist paa Landet.

     Jeg haaber, du har faderlig
I denne Post erstattet mig
Og tænkt paa Hevn for Danmarks Rige
Med Præstens eller Degnens Pige,
Hvad veed jeg? - I en saadan Ild,
Hvor alt sig patriotisk skynder
Paa Brink og Bakke, Loft og Tag,
I Hønsehuus og Dueslag,
Hvor Bombarderingen begynder,
Og hvor det hedder: ,,Nu! vær snild!''
Kan let en ærlig gammel Synder
Endog med Enker fare vild.

     Du bliver rød paa mine Vegne
Maaskee ved denne Leilighed,
Formedelst den Letsindighed,
Hvormed jeg vender op og ned
Paa Piger, Enker - og hvormed
Jeg i min Overgivenhed
Behandler Præster selv og Degne,
Og hvad men ei bør spøge med?
Du studser ved min vilde Latter,
Idet jeg taler om et Jav,
Hvori saa mangen Søn og Datter
Af mine Fædre fandt en Grav,
Og jeg min egen, som Forfatter -
Du spørger: ,,Hvor er Baggesen,
,,Uskyldighedens ømme Ven,
,,Blodfienden af Uteerligheder,
,,De kydske Gratiers Tilbeder,
,,Og hvad i Vers han ellers hedder,
,,I disse Stropher kommet hen?
,,Jeg ikke kiender ham igien!
,,Hans Spøg var ellers saa blufærdig,
,,Saa peen, og selv Prindsesser værdig;
,,Hans Spøg med Kiærlighed især
,,Var næsten andres Alvor værd;
,,Hans Amors, som hans Satyrs Piile
,,Var spæde, halve, skielmske Smile;
,,Han sielden spændte Buens Bast
,,Saa stramt, at den i Latter brast;
,,Og klang og lydt hans hele Kogger,
,,Gik Lyden aldrig dog til Skogger.
,,Hans overgivne Spas var før,
,,Trods al dens Galskab, stedse tugtig,
,,Af Veemods Dug endog lidt fugtig,
,,Og ingenlunde ganske tør -
,,Ifald man ogsaa fandt Forskiælligt
,,For dristigt i hans sidste Spøg
,,(Som nu er gaet op i Røg),
,,Var dog det Hellige ham helligt!
,,Selv i den Bog, hvori hans Pen
,,Imellem dens og andres Grave
,,I Sanders og i Pavels Have
,,Som Spøgelse gik lidt igien,
,,Han vidste det saa fiint at lave,
,,At mangen Provst med Pibekrave,
,,Og selve Bispen blev hans Ven.
,,Hvor er han blevet saa forandret?
,,Hvorhen er denne gode Vens
,,Tilforn saa kydske Muse vandret?
,,Nu ligner den jo dens og dens!''
Hold op! og hør mig først, min Fader!
Hold op at rødme for din Jens!
Saa skyldig han dig ogsaa lader,
Er Skylden her dog ei hans Pens,
Hans Hoveds - ei engang hans Hues -
Endsige Hiertets (der er frit
For alt letsindigt Sort paa Hvidt),
Men eene den fordømte Snues,
Og din, og - om du vil - vor Frues!
Du skriver mig, som ligger her
I Sengen, Døden ganske nær,
Og altsaa langt fra Haand i Hanke
Med nogen lystig Verdens Tanke:
,,Hvorledes selv vor Frue faldt,
Imens du stod'' - og uvilkaarlig
Jeg tænkte, ved mig selv, alvorlig:
Hvem veed, da selve hun faldt ned,
Saa skabt til Trods i hver Bataille,
Saa spids i Næse, skarp i Taille,
Saa smal foroven, neden bred
Som nogen i vor Christenhed -
Om ei af Marmor just, som andre,
Som Ilden selv ei kan forandre,
Saa dog ei heller just af Krud,
Der fanger Ild ved første Skud -
Saa kneisende, saa høit paa Straaet,
Saa Næsen op, og Nakken ned,
Urokket og (saa vidt jeg veed)
Urokkelig, paa samme Sted,
Hvor hun fra Barnsbeen havde staaet -
Ei længer ung - hvad siger jeg?
Min Farfars Faer har hørt blandt andet
Det Spørgsmaal i en Juleleeg:
,,Hvem er den største Fru' i Landet?''
Min Mormors Mor, da hun stod Brud,
Var ,,som vor Frue'' majet ud -
Hvo veed, saa blev jeg ved, alvorlig,
Som sagt, aldeles uvilkaarlig,
At tænke (thi du skriver saa,
Min Fader, uden dig at rose,
Og uden andre Folk at skose,
At, for din Mening at forstaae,
Man selv og noget tænke maae -
Især, naar hvad du peger paa,
Sig hæver i det himmelblaa,
Din Stil er ikke Fod i Hose) -
Hvem veed, da selve hun faldt ned
I den almindelige Lue,
Hvor mangen anden mindre Frue
Og Fruerpige der faldt med -
Af Skræk i al Uskyldighed -
Og, om ei ganske faldt, dog gleed?
Den Tanke synes mig naturlig!
Du trykker Modersmaalets Byld -
Det er ei min, men Sprogets Skyld,
Ifald du finder den figurlig.
At Digt'ren tugtig skrive maa
For aldrig at forarge Næsten,
Deri jeg enig er med Præsten;
Men paastaaer og derhos, at Næsten
Som Læser bør mig kydsk forstaae!
For Resten hvad jeg i min Iver
Om Leilighedens Griben skriver
Til alleslags herkulisk Daad,
Er ei løsagtig Spøg, min Fader!
Saa lidt som (hvad jeg ogsaa hader)
Qvindagtig feig unyttig Graad,
Der ofte blot giør Pennen vaad:
Sipsippernipskhed blot i Lader,
Og dum og kiedsom Ord-Moral,
Hvorved jeg kunde blive gal!
Det er frimodig Aabenbaring
Af Genius og af Erfaring!
Mit Lune, jeg ei nægte vil,
Giør Kattespaser af og til;
Det lystrer ingen Verdens Tugter,
Det bryder sig om ingen Tvang -
I tusind underlige Bugter
Det gaaer sin egen skiæve Gang -
Hvad gaaer? det gaaer aldeles ikke -
Det smutter ind, det smutter ud,
Snart der, hvor Maanens Jomfrublikke
Tør stirre, snart hvor Solens Gud
Sig blot tillader lidt at kikke;
Det smutter ud, det smutter ind
Igiennem Vinduer og Dørre,
Let som den unge Piges Sind,
Og paa det vaade, paa det tørre,
Saa flygtigt som en Vestenvind -
Med Overgang fra Graad til Smile,
Fra høit til lavt, fra Mol til Dur,
Fra Krigens Spyd til Elskovs Pile,
Som den sig bølgende Natur -
Det gaaer ei Skridt med gamle Koner
I Sprog af Brockmands Huuspostil,
Men hopper, springer, balleroner
Med Versets Ord-Cameleoner
I et bestandigt Vexelspil,
Igiennem alle Livets Toner,
Som Metret eller Rimet vil -
Men naar man hører rigtig til,
Trods al min Gøglen i Diskanten,
Er streng i Bassen Dominanten,
Ja selv lidt tragisk, om man vil.
Den oventil trilleerte Tanke,
Jeg i hvert Hoved i vort Nord
Og i hvert Hierte vilde banke,
Den klinger saa med andre Ord,
I hvilke Bassen eene skralder:
Naar med Allarm og med Rabalder
Paa denne vexelrige Jord
Convenientsens Frue falder
Og Kunstens Orgelværk forgaaer;
Naar Vinterstormen ned i Smalder,
Hvad høit der op mod Skyen naaer,
Hver Sommerfugl og Spiir nedslaaer -
Trods lave Been og sneehvid Alder
Naturens gamle Fuldmagt staaer
Som Organist og Atterdanner
Af nye Hunner, nye Hanner,
Der spire frem i næste Vaar,
Naar Qvistene paa ny sig knoppe,
Og naar i aftenrøde Toppe
Fredsnattergalen atter slaaer!

Og hermed vil jeg Brevet sende;
Thi det fik ellers aldrig Ende.
</body>
</poem>

<poem id="baggesen2002062304">
<head>
   <title>Det tilgivelige Tyverie</title>
   <subtitle>
      <line>Til Fru Cicilia v. X.</line>
      <line>(I et Exemplar af mine Digte.)</line>
      <line>1806.</line>
   </subtitle>
   <toctitle>Det tilgivelige Tyverie</toctitle>
   <indextitle>Det tilgivelige Tyverie</indextitle>
   <firstline>Dig, mellem mine danske Læserinder</firstline>
   <notes>
      <note>Indtastet af Svend Andersen efter <i>Riimbreve og Poetiske Epistler af Jens Baggesen. Første Samling 1784 - 1808.</i>, Ved A. Arland, Kjøbenhavn. Forlagt af I. H. Schubothes Boghandel. Græbes Bogtrykkeri. 1891.</note>
   </notes>
   <quality>korrektur1,kilde</quality>
</head>
<body>
     Dig, mellem mine danske Læserinder
Den huldeste, mit Hierte drømte sig,
Den eeneste, som med min Barndoms Minder,
Nu, hver en anden vaagen Drøm forsvinder,
I Hiemmets Edenduft omsvæver mig!
Dig, som, Uskyldighedens Engel lig,
Mig aabner atter Barnets Himmerig!
Dig, som jeg sang i digtede Hyrdinder -
For hvem i Templet selv min Harpe klang -
Dig, som sin sidste Krands min Andagt binder,
Dig, som den nynne skal sin sidste Sang!
Dig, til hvis Lyst mig Himmelen lod føde,
Hvad ingen bliver, hvis han er det ei -
For hvem jeg valgte Livets Tornevei,
Som Digter, og for hvem jeg gjerne døde,
For end med Sang bag Graven dig at møde -
Mit fulde Digterhiertes andet Jeg!
Dig skulde jeg ei skiænke mine Sange,
De Sange, som blev eene til for dig -
Til hvilke paa min Vandrings vilde Gange,
Naar, uden synlig Aarsag, underlig
Jeg blev bedrøvet, glad, andægtig, bange,
Du selv usynligen besiælte mig?
Jo; skulde jeg endogsaa hemmelig,
Da jeg dem ikke selv i Trykken eier,
Og ingensteds for Penge dem kan faae,
Dem stiæle (som jeg ellers aldrig pleier),
Du, trods hver Lov og Ret, dem have maa!
Ja, skulde jeg berøve dem min Moder -
Min egen Søn - min ældste, beste Ven -
Ja! skulde jeg dem stiæle selv fra den,
Det var maaskee den største Synd, igien
At tage fra, hvad selv jeg gav ham hen -
Jeg stial! - saa svor jeg høit, og stial dem fra din Broder.

     Døm om min Kiærlighed af denne Daad!
Smil, som Mandinden smilede til Manden,
Da han for hendes Skyld, trods Engles Graad,
Trods Herrens Bud, og trods Fornuftens Raad,
Ved det forbudne Træe af Æblet aad,
Ham sikkert havde rakt omsonst en anden!

     Trods Lovens Bud og Rettens strænge Krav
Jeg stial fra Brod'ren, hvad jeg Søst'ren gav -
Som Tyv jeg for en Dommer nu maa møde;
Men til min Lykke du maa møde med,
For at oplyse hans Retfærdighed -
Jeg frygter Dommen ei. Den Himmelynde,
Som mig uskyldige fik til at synde,
Vil og faae Dommeren, trods al hans Strænghed, til
At dømme Synderen og Synden, som du vil!
Hvis ei, som Evalds, han afveie vil min Brøde,
Paa min Forklaring, mod min Harpes Klang,
Naar du kun smiler, vil dit Smiil afnøde
Ham min Frikiendelse for denne Gang:
Isteden for mig strængt at lade bøde,
Vil han dig sikkert give selv et Skiøde
Paa den af Digteren til Musen stiaalne Sang.
</body>
</poem>

<poem id="baggesen2002062305">
<head>
   <title>Første Efterretning om Kiøbenhavns Bombardering</title>
   <subtitle>
      <line>Til Publicisten Malthe Bruun i Paris.</line>
      <line>1807.</line>
   </subtitle>
   <toctitle>Første Efterretning om Kiøbenhavns Bombardering</toctitle>
   <indextitle>Første Efterretning om Kiøbenhavns Bombardering</indextitle>
   <firstline>Du, som til Seinens Harpes Klang</firstline>
   <notes>
      <note>Indtastet af Svend Andersen efter <i>Riimbreve og Poetiske Epistler af Jens Baggesen. Første Samling 1784 - 1808.</i>, Ved A. Arland, Kjøbenhavn. Forlagt af I. H. Schubothes Boghandel. Græbes Bogtrykkeri. 1891.</note>
   </notes>
   <quality>korrektur1,kilde</quality>
</head>
<body>
<nonum><right>Marly.</right></nonum>

     Du, som til Seinens Harpes Klang
Vort Sunds Thermopylæ besang,
Min Landsmand, mine Brødres Ven -
Imellem overgivne Franske
Nu doppelt dyrebar den danske
Bedrøvede Jens Baggesen -
Du, som i Sydens Favn dit Norden,
Trods Skiæbnen, der dig tvang, som mig,
Fra Hiemmets Skiød at fierne dig,
Er ei letsindig utro vorden -
Hvis Hierte slaaer til sidste Slag
For Danmark og det danske Flag -
Der, skiøndt du her har lagt for Anker
Din Aand, og taget Seilet ind,
Imellem Friheds-Sandets Banker,
Dog, trods Forskiællighed i Tanker,
Har samme Hierte, samme Sind
Som jeg, der løber ud og ind
Og mig kan ikke lade nøie
Med hvad der falder stort i Øie,
Som hævet over Jord og Vand,
Naar det er lutter Flyvesand -
Der, skiøndt du har forfransket Munden
Og Pennen til Fuldkommenhed,
Dog er og bliver Goth i Grunden
Og veed hvad ingen, eene bunden
Til Galler-Sprogets Viden, veed -
Min Malthe Bruun! du bad mig om,
Da sidste Gang jeg med dig talte
Og dig vor Tryghed hiemme malte:
Hvis jeg fra Kiøbenhavn bekom
En Efterretning værd at høre,
Om hvad de nu derhiemme giøre,
Den skyndig at meddeele dig,
Da du har længe savnt en slig.
Her har du een, som dig vil røre,
Hvorved dit Haar vil reise sig.

     Jeg rimer Brevet Ord for Ord,
Idet jeg samme skriver ud,
Som her det ligger paa mit Bord.
Skiøndt stilet ei til Jens, men Knud,
Det er til mig, der altid bar
Paa Holmen (hvor jeg hiemme var)
Det Ulkenavn: Knud Siællandsfar;
Og skrevet af min Fætter, Paars,
Som nu er alt en Mand til Aars.
At jeg det rimer, skeer, fordi
Hvert Udtryk og hvert Ord deri,
Trods al den Hiertens Simpelhed,
Det hele Brev er skrevet med,
Mig synes ægte Poesie -
Deels, for at dulme Smerten lidt,
Der brænder i dets Sort paa Hvidt,
Som jeg med Sang mig dæmpe maa,
For ei fra min Forstand at gaae -
Deels endelig, for hvad du selv
Vil sige dig, naar først du veed
Om sammes Indhold ret Besked.
Læs, danske Broder! læs og skiælv!
Og vikl om Harpens Strænge Tang
Til Sundets sidste Havfrusang!

     ,,O Knud! hvad maa jeg melde dig!
,,Mit gamle Hierte vender sig
,,I Barmen ved det Jammerbud,
,,Jeg her maa skikke dig! o Knud!
,,O! Knud! o hør det som en Mand,
,,Og tab ei ganske din Forstand,
,,Naar du med Angst har Bladet vendt,
,,Og læser, hvad der her er hendt,
,,Midt i vor søde, stille Fred
,,Og slumrendes Uskyldighed.

     ,,O! jeg uendelige Nar,
,,Som før saa britisksindet var,
,,Skam faae den store William,
,,Der fik mig til at troe, det Folk,
,,Der havde en saa ædel Tolk,
,,I alting maatte ligne ham -
,,Jeg høistenfoldig dumme Faar!
,,Som glemte den uhyre Kraft
,,Indsuger hver en ædel Saft -
,,At Elefanten netop gaaer,
,,Og Løven med sin Hale slaaer
,,I Vrimmelen af giftigt Kræe -
,,At Cedren og den store Mand
,,Behøve Plads i hvert et Land -
,,At derfor og det største Træe
,,Just staaer paa Ætnas Askebrud,
,,Hvor hver en anden Eeg gik ud.
,,Jeg tusindgange dumme Fæ!
,,Som havde lidt Physik dog lært,
,,Og, da jeg Shakspear fandt en Gud,
,,Deraf ei drog den Slutning ud:
,,Hans Fødeland var halvt fortært
,,Og, efter ham at have nært,
,,En Kratskov fuld af golde Skud!
,,Du studser! Ja, min gode Knud!
,,Jeg eengang pine maa din Siæl!
,,Og naar du først har hørt mig ud,
,,Saa vil du studse dig ihiel!

     ,,Dit gamle danske Fødeland
,,Har været Rov for Mord og Brand,
,,Vor Holm er plyndret ud og - kort,
,,Vor gamle stolte Orlogs-Magt
,,Med hver en Pram og Baad og Jagt
,,Er boret, sænket, røvet bort -
,,Og dette Mord og denne Brand
,,Er kommen os fra - Engelland,
,,Hvis og det skrækkelige Ran
,,Er Følgen af en andens Plan,
,,Og Fanden, naar man seer sig til,
,,Og her maaskee har havt sit Spil.

     ,,Jeg vil fortælle Sagen kort;
,,Thi Brevet strax maa sendes bort.
,,Den sidste sextende August
,,(Jeg var den Dag paa Landet just)
,,Blev nær ved Eenrum sat i Land
,,Paa Vebeks fredelige Strand
,,En femten sexten tusind Mand,
,,Der talte Venlighedens Sprog
,,I Førstningen, men som man dog,
,,Troskyldig, ei for Fiender tog.
,,De sagde, de som Venner kom;
,,Men hurtig, før man saae sig om,
,,Omringte de med Mordgevær
,,Den værgeløse Kongestad,
,,Opstilled' i en fiendtlig Hær -
,,Og, som man vender om et Blad,
,,Blev deres hulde Venskabsord
,,Til Trudseler med Vold og Mord.
,,Paa eengang var til Lands og Vands
,,Indsluttet af en Krigerkrands
,,Det arme Kiøbenhavn, hvori
,,Der ei var Værn som een mod ti.
,,Den næste Søndag stod i Brand
,,Vor Reberbane, stukket an
,,Af os, og siden Vesterbroe,
,,Mens Britten fyred løs, og loe.
,,Nu fulgte skyndig Død paa Død -
,,Uskyldigt Blod og skyldigt flød;
,,Hist sank en Fiende, her en Ven;
,,Men hvor hin faldt, kom syv igien
,,I sammes Sted; den Forskiæl var
,,I hver Skiermydsel alt for klar.
,,Hvad nytted nogle Heltes Mod
,,Imod en Hær, som troppeviis
,,Mod hver en enkelt Værner stod
,,Og misted lidet ved Forliis?
,,Steen Bille var mod denne Vold
,,Omsonst en anden Tordenskiold.
,,Den rædselsfulde Time nu
,,Sig nærmte med en doppelt Gru
,,For mig, som maatte stille staae
,,Paa Vestervold og see derpaa.
,,,,Hvi stod du stille?'' spørger du,
,,,,Du har jo ei Halvfierds endnu!''''
,,Man havde lidt forskudt min Fod,
,,Og da jeg ikke kunde gaae
,,Mod Fienden med mit gamle Mod
,,Besluttede jeg, halt, at staae
,,Trods alle Skud og Stød - og stod.
,,Jeg har ei Tid at male dig
,,Den første Bombarderingsnat,
,,Den doppelt var forfærdelig,
,,Fordi den kom saa saare brat -
,,Den anden fandt jeg alt mig i
,,Lidt bedre - Ak! saa ere vi,
,,Vi Mennesker! Lidt efter lidt
,,Jeg vænned mig til Bombers Spring,
,,Og saae dem ganske nær mig tidt
,,Med roligt Blik, som ingen Ting.
,,Men ak! det skrækkelige Lyn!
,,End sortnes alting for mit Syn
,,Ved blot at tænke paa det Nu,
,,Hvori jeg skued denne Gru -
,,Og paa det gyselige Skrald,
,,Som fulgte paa vor Frues Fald -
,,Imens et satans-engelsk Skraal
,,Skreg Bravo til det store Baal -
,,Og jeg Matroser hørte tude:
,,,,Vor Frue faldt, nu er det ude!''''

     ,,Det undrer mig, jeg gamle Mand
,,Blev staaende ved dette Dump:
,,Rundt om Qvarteeret stod i Brand,
,,Og Nørregade var en Klump -
,,Alt hvad tilforn der monne staae
,,Paa Grund og Vold, paa Steen og Rod,
,,Imellem mig og hende, laae -
,,Jeg gamle Paars alleene stod.

     ,,Men o! hvad nyttede min Stand!
,,Det værste fulgte denne Brand.
,,Da Byen først var skiændt og brændt,
,,Blev Magten mod vor Flaade vendt!
,,Undskyld mig, at jeg ender her
,,Og derom siger intet meer.
,,Sæt dig i mit og Holmens Sted,
,,Skiøndt fordums Broemand kun derved,
,,Og aflagt med sin hæse Røst,
,,Jeg Flaaden i mit Hierte bar,
,,Og jeg er uden Haab og Trøst.
,,O Knud! ifald du nogen har,
,,Saa skynd dig, sæt dig hurtig hen,
,,Og send din gamle Fætter den.''

     Og du, min Malthe, som har nu
Mit Riimbrev læst, hvad siger du?
Jeg seer kun Axelstadens Luer -
Min hele Siæl er midt deri -
Jeg melder dig, hvad selv jeg skuer,
Tilmeldelsen blir Poesie.
Hvert Bud om denne Hiemmets Jammer,
Det Hiems, hvoraf hver Dansk var stolt,
Ei Manden blot, men Digt'ren rammer
Med Slaget af en Tordenbolt.
I Prosa lad dig koldt beskrive
Det engelske Fyrværkerie;
Jeg blot i Vers et Vink kan give
Om Branden, som jeg selv er i.
Til Sang forvandler sig min Tale,
Naar store Billeder sig male
For Øiet af min Phantasie,
Og naar dens ømme Byld mig trykkes,
Min Pen vil ingenlunde lykkes
At skrive nogen blot Kopie.
</body>
</poem>

<poem id="baggesen2002062306">
<head>
   <title>Jens Napoleon</title>
   <subtitle>
      <line>eller</line>
      <line>Fadder-Herlighed og Navnværdie.</line>
      <line>Til Capitain Astrup.</line>
      <line>(Svar paa hans Indbydelse i Vers til at staae Fadder til hans første Søn Jens.)</line>
   </subtitle>
   <toctitle>Jens Napoleon</toctitle>
   <indextitle>Jens Napoleon</indextitle>
   <firstline>At Skrædder i Korsøer et Skrædder-Embryon</firstline>
   <notes>
      <note>Fodnoten er Baggesens egen.</note>
      <note>Indtastet af Svend Andersen efter <i>Riimbreve og Poetiske Epistler af Jens Baggesen. Første Samling 1784 - 1808.</i>, Ved A. Arland, Kjøbenhavn. Forlagt af I. H. Schubothes Boghandel. Græbes Bogtrykkeri. 1891.</note>
   </notes>
   <quality>korrektur1,kilde</quality>
</head>
<body>
<nonum><right>Kiøbenhavn, 1807.</right></nonum>

     At Skrædder i Korsøer et Skrædder-Embryon
Har ladet døbe: Jens Napoleon,
For dog med Navn for Søn at giøre noget,
Som Skiæbneskrædderindens Sax
Afklipper ei med Levetraaden strax -
Saalænge Heltebørst og Folkebax
Historiens Kattun og Livets Sirts giør broget,
Og søde, bløde, blide danske Sproget
I Vers, der bølge sig som Ax
For Lunets Vind, og Riim, og saadant noget,
Sig snoer saa let og vever som en Lax -
Det kom mig der i sidste Høst for Øre.

     Skiøndt nu, jeg nægter ei, den Skrædder-Kompliment
Mig smigrer meer end Roes af mangen Recensent,
Laer samme, troer jeg dog, til Nød sig høre
Som uvidunderlig,
Og Strid imod Sandsynlighedens Orden;
Thi, hvis og ei mit Navn er noksom udbredt vorden,
For med et Navn, der bredes ud ved Krig,
I Rum og Tid at kunne maale sig,
Er det dog paa den lille Plet i Norden,
Hvor Rasmus Langelands Celebritet,
Og Madam Baggers selv, i Spil med min blev beet,
Det samme som Napoleons paa Jorden -
Og strækker hans sig og til Kyster og til Øer,
Hvor aldrig noget Korsisk hørtes før,
Saa nævnes mit (uroest for Gud) paa Steder,
Hvorefter man omsonst i hvert et Atlas leder -
(Spørg Præstedøttre rundt omkring Korsøer!).
At altsaa Skrædderbørn, især naar man betænker,
At de gemeenligen er overmaade smaa
(Saa smaa, at Vessel til en Siettedeel indskrænker
Den Tykkelse de mueligvis kan naae,
Naar de har kun Papa at stole paa),
Man efter mig, i Live selv, opnævner -
Skiøndt det naturligviis mig noget blæser op,
Udspiler mig dog ei saa ganske Siæl og Krop,
At jeg, som andre, paa Navnkundighedens Top
Af Hovmod revner.

     Men - at en Høvedsmand i Danmarks Hovedstad,
Ei blot i Skabning net, men ogsaa stærk i Lægge,
Der, alle Grethers og Margrethers Kiæledægge,
Med ingen pommersk Erik bytte gad -
Der ikke varmt blot sidder inden Vægge,
Men, naar han vil, en gallisk Fyrstes Pragt
I Ridderborg og Herresal
Foreener med Amagerbondens Magt
Paa et naturligt Kokkedal -
Der ei med rige Jøders Forskud prunker,
Naar han giør Giæstebud, hos Comestabili,
Med Svinesteeg, men har endogsaa Grunker
Til Paddesmaus og - selv et Svinerie -
Der kiøbe kan, ei blot gavnrige Svinestier,
Men selv, saa snart han vil, et gavnløst Gallerie -
Der har, hvad meer er værdt end alle Svinerier:
En reen Fornuft, aldeles frie
For metaphysisk Maskepie
Med Fichtes Jeg og Kants Antinomier -
En reen Forstand - en reen poetisk Smag,
Som han har noksom lagt for Dag
Ved Appetit til mine Poesier -
En reen lutherisk Troe (saa vidt jeg veed)
Og, frem for alt, en reen Samvittighed -
Der har, hvad meer er værdt end alle Gallerier
Af malte Magdalener og Marier
(Der uden Mæle ligge, sidde, staae,
Og en fornuftig Mand til Medhielp lidt forslaae),
Tre levende Madonner i sin Stue,
To Frøkner nemlig og sin Frue,
Som man ei blot kan trylles ved at skue,
Men ogsaa glædes ved at høre paa -
Der endeligen, for paa Lykkens Throne
Sin Mand- og Fader-Herlighed at krone,
Har opfyldt seet endog sin sidste Bøn,
Og faaet en længe savnet Søn -
At denne Mand, der selv iblandt Propheterne
(Da han i Høst alt spaaede en slig)
Med Syn for Sagen kiækt tør vise sig -
Og der i lette Vers beviiser mig,
At, hvis han gad, han saare lettelig
Mig giorde Rangen stridig blandt Poeterne,
At dette doppelte Vidunder af en Mand
I ydre og i indre Digterevner
Søn efter mig paa denne Jord opnævner,
Gaaer saa fuldkomment over min Forstand,
Og mig saa lidt af, hvad jeg havde, levner,
At, hvis det virkelig er sandt,
Og ikke blot aprilisk Tant,
For med en Liimstang Jens at lade løbe
Til Dreng, som man vil Alexander døbe,
Jeg ikke blot af Hæder blir lidt ør,
Lidt krye, lidt kroe, lidt tyk, lidt feed, lidt føer,
Men ventelig (da jeg er vant til, Ære,
Som Fadder, i mit Liv aldeles at undvære,
Og lidt af denne Slags formaaer at bære)
Paa Traaden, som man siger, alt for skiør,
Udskeier reent af simple Folks Gelidder,
Opsvulmer i Gestalt, i Mine, Gang, og Sprog -
Taer hele Verden for den Krog,
Hvori jeg gaaer og staaer og sidder -
Indbilder mig at være baade Ridder
Og Mand, og hvad man vil, af Dannebrog -
Faaer Handelsaand, og store Tangsalt-Veer,
Og underlige Pidskebaands-Ideer -
Faaer Mod paa Hest og Vogn, og gyldne Horn,
Og Pragt, som man har aldrig seet tilforn -
Faaer Lyst til Æreporte, til Tropheer,
Og til napoleonske Kløer -
Gaaer endeligen ganske fra Forstanden,
Og bliver meget meer end ør,
I Maven huul, og tom i Panden,
Om Hiertet flad, i Halsen tør,
Faaer ondt for Alvor, tumler om, besvimer -
Og maaskee - døer
(Som i Paris den keiserkronte Rimer)<note>Voltaire<br/> Krepeerte, som man veed af Ære.</note>
Midt i min Fadderstads, om ikke før.

Hvis saadant hender, beder jeg dig sætte
Paa Kokkedal mig et fortient
Anstændigt lille Monument,
Der hele Verden kan til Dommedag berette,
Hvad min utrolige Navnkundighed er hendt -
Og hver mit store Ryes Misunder lære
(Som hver en Roser, eller Recensent)
I denne Gravskrift, eller saa omtrent,
Mig i min Grav med Fred at lade være,
Paa Prent:
,,Forkynd det Efterverdnen, o Historie!
,,Hold op at bieffe, du som giøer!
,,Men græder, alle Dalens Møer,
,,Og sukker dybt, Peer Oxes hulde Frøer,
,,Hvergang I puster jer forgiæves op til Kiøer:
,,Her ligger ynkelig krepeert af Glorie,
,,Qvalt af sit store Siællandsnavns Memorie,
,,Herr Jens Napoleon den Første fra Korsøer.''

     Alvorlig talt, jeg troer, vor Verden staaer ei længe,
Da, som jeg mærker, siællandsk Poesi
Saa høit er stegen nu, at ei blot Skrædderdrenge
Man dyppe vil, ved Daaben, lidt deri,
For dem at give Navnværdie,
Men selv Jorddrotters odelbaarne Sønner,
Der fødtes dog, saavidt jeg skiønner,
Til Herlighed, som der er noget i.
Med alt det - trods min Agt for al Slags Ære -
Min Meening er, at naar det gielder om
At kravle møisomt op i Musers Helligdom,
For endelig at faae, naar man til Toppen kom,
Udødeligheds Zaccharias-Pære -
Man nu omstunder paa vor Jord,
Og i Særdeleshed i Nord,
Giør vel i, hvis man kan, at lade være -
Saa meget meer, da, naar man seer sig til,
Er Pæren selv dog blot et Drømmespil,
Og lønner Kravleren, som blødte sig tildøde,
Med Saften sin, den overvættes søde,
Først naar han er ei meere til.
Nei, nei, min Astrup, stod det i min Evne
Den Dag i Dag, mig Livets Gang at jevne
Ved mig at lade føde om paa ny
Til Herligheder i vor Verdens Have,
Hvoraf der gaaer en Smule mindre Rye
(Hvis ikke just til Roden i det Lave),
Jeg giorde det - og lod mig døbe: Mads -
Hver Jens, der neppe har begyndt at savle,
Før efter Digterpæren han vil kravle,
Med Vellyst overladende min Plads -
Ja! for en Romer, en Athenienser,
Var maaskee muelig Evighedens Roes
Paa taalelige Vilkor; en Franzos,
En Engellænder - inden visse Grændser
Af virkelig Foragt i Livet - kan maaskee
Sig kronet paa den anden Side see;
Men det er ikke Mad for danske Jenser -
Naar de gaaer lidt for høit i Musers Sold,
De gierne lidt gaae Pokkeren i Vold.
Man her til Lands det Nyttige kun ændser.
Jeg selv, naar af mig selv jeg her giør Nar,
Som den, der har saa vidt det drevet,
At udenfor mit Hiem mit Navn bekiendt er blevet,
Er just en ægte Siællandsfar!
Din Søn, blev han berømt, vist vilde det fortryde;
Thi at han her til Verden kom,
Kan jo dog ikke meere giøres om:
Den, som til Siællandsfar er skabt, blir aldrig Jyde!
Jeg takker dig i Spøg for Resten hiertelig
For Æren, du har villet unde mig;
Og haaber, da lidt Tid du har mig givet
Til Forberedelse, jeg slippe vil med Livet
Derfra, trods min Beskedenhed.
Men hører Himmelen (hvis Dør dog under Daaben
Vil staae paa Klem, om ei fuldkommen aaben)
Min stille, fadderlige Bøn,
Naar Præsten jenser ind din Søn,
Saa kommer han vist ikke til at ligne
Den gamle Jens i det Slags Himmerig,
Som Smaapoeterne misunde mig;
Thi denne Bøn skal, som det sømmer sig,
Alvorlig den Uskyldige velsigne.
</body>
</poem>

<poem id="baggesen2002062307">
<head>
   <title>Rimbrevpennen</title>
   <subtitle>
      <line>eller</line>
      <line>den Korsøerske Svane.</line>
      <line>Til Digteren Øhlenschlæger i Paris.</line>
   </subtitle>
   <toctitle>Rimbrevpennen</toctitle>
   <indextitle>Rimbrevpennen</indextitle>
   <firstline>Jeg skriver dig igien et Brev</firstline>
   <notes>
      <note>Indtastet af Svend Andersen efter <i>Riimbreve og Poetiske Epistler af Jens Baggesen. Første Samling 1784 - 1808.</i>, Ved A. Arland, Kjøbenhavn. Forlagt af I. H. Schubothes Boghandel. Græbes Bogtrykkeri. 1891.</note>
   </notes>
   <quality>korrektur1,kilde</quality>
</head>
<body>
<nonum><right>Marly</right></nonum>

     Jeg skriver dig igien et Brev,
Foruden det, jeg sidst dig skrev,
Enskiøndt, imellem os! jeg rider
Den samme Vei lidt vel for tidt,
Og frygter for, at, skiøndt du lider
Mit lunefulde Sort paa Hvidt,
Du dog til sidst ei længer gider
Bestandig see det samme Ridt,
Sær, naar paa sytten, atten Sider
(Som sidst) jeg driver det forvidt.
Min Pen vist galopperer lidt
For ud i eet, og langt, og tidt,
Om ei for mig og for min Bonne,
Saa dog for dig og din Madonne,
Der kun er vant til høie Skridt,
Og er i dette Verse-Væsen
Naturligviis en Smule kræsen
Trods al dit Venskabs Appetit.

     Du mærker nemlig - vil jeg haabe -
Uagtet jeg om Tankens Særk
Har slaaet en prosaisk Kaabe
Af Bordingsk-rimet Blaargarnsværk,
For Veirets Skyld, hvis barske Susen
Mig ellers let forkiølte Musen
Paa Veien, her fra Marly, tvers
Igiennem Vinterblomsterduften,
Som taager og som tykner Luften -
At dette Brev er og paa Vers.

     Jeg troer skinbarlig sommetider,
Naar jeg har Pennen i min Haand,
At ikke blot en simpel Aand,
Men at Herr Fanden selv mig rider,
Jeg ellers ei er uden Baand,
Løsagtig, eller løs paa Traaden;
Hvis jeg og selv ei holder Maaden,
Saa holder Maaden mig ved Haand.
Ja, naar paa Dydens bratte Skandse
(Hvor fast gemeenlig er min Staa'n)
En Synd mig byder op at dandse,
Naar jeg er færdig at begaae'n,
Og ikke meer istand at sandse,
Hvorledes jeg den burde standse?
Den træder tidt mig selv paa Taa'n
I min udskrabende Begynden -
Ved allerførste Kompliment -
(Især naar Damen - nemlig Synden -
Er noget føer og korpulent)
Og gier mig dermed paa en Maade
Bagsmækket i Betids forfra,
Der siden lidt vel kunde baade:
Jeg meener Sting af Podagra -
Hvergang jeg vil en Smule skeie
Til Siden paa lidt gale Veie,
Der noget er, som holder mig,
Og trækker i min Kiortelflig -
Endogsaa naar jeg blot vil tænke,
Jeg sporer ofte som en Lænke;
Ja, selv naar jeg kun tale vil,
Jeg føler ikke blot en Tøile,
Men ligesom en lille Bøile,
Der atter slutter Munden til.
I næsten alle Livets Strømme
Jeg standses hyppigt i min Fart;
Endog, at see mig op at svømme
Mod Strømmen selv, er ikke rart -
Tidt, naar jeg falder ned i Drømme,
Jeg bliver hængende der lidt -
Kort sagt, ved hvert et andet Ridt
Mig Skiæbnen holder smukt i Tømme,
Og laer mig ikke komme vidt -
Kun, naar jeg har begyndt at rime
(Det er bedrøveligt, min Ven!),
Jeg kan ei holde op igien:
Jeg er aldeles uden Grime
Som versepistolarisk Pen.

     Jeg bander tidt min Fødselstime;
Thi jeg er, troer jeg, født dermed,
Til min og din og fleers Fortred:
Jeg meener, med den slemme Vane,
Jeg nu har havt i en Snees Aar,
Og fleer - (min Gud! hvor Tiden gaaer!) -
At sadle den korsøerske Svane,
Det lille letbevingte Krik,
Jeg arme vingeløse Trane
Til Fart igiennem Luften fik,
Og hvergang Gal af Postens Hane
Mig vækker i mit Fangebuur,
At ride mig en lille Tour
Paa den af Phøbus og Merkur
I Fællesskab anlagte Bane,
Der løber jordnær, i det Graa,
Dybt under din, der blandt Kometer,
Høit over alle ni Planeter
Sig himmelhæver i det Blaa -
Med Ord, som sig lidt mindre bugte,
Og ei saa stærkt i Ruskomsnusk
Af Klopstocks Desmer, Evalds Musk,
Og Miltons Tempelvirak lugte:
At rime, hvem jeg skrive vil,
Urimelige Breve til.

     Hvergang jeg sidder paa den Hoppe
(Thi Svanen som jeg sadler best
Og rider helst, er ingen Hest),
Kan Fanden selv mig ikke stoppe.
Det gaaer med Hurra, hop, hop, hop!
I Trav og susende Gallop,
Trods Snuen, mod hvis Aand jeg ryger,
Tobias mod Asmodi lig
(Den diævelagtigste for mig
Af alle Livets slemme Syger),
Trods Træk, der giennem Taagen stryger,
Trods Hagl, og Storm, og alle Byger,
Trods Sneen, der imod os fyger;
(Især, hvergang det gaaer til dig,
Hun løber løbsk, med Surr i Panden
[Jeg mener Hoppen, kiære Ven,
Den  nysomtalte Riimbrev-Pen],
Som hun var ganske fra Forstanden,
Med saadan Fart, med saadan Hast,
At Sadelgiorden ofte springer,
Før jeg har rigtig sat mig fast -
At Stok og Steen om Øret klinger
I Veiens Pøs og Veirets Slud,
Saa Kappen staaer mig agter ud
Bag Hovedets og Halens Vinger,
Og jeg seer rent forstyrret ud,
Med Tab af Tømmen, Tab af Hatten,
Og ofte selv af Halsens Klud,
Bestandig i Begreb med Dratten
Og Nakkens Knæk og Hiernens Brud -
Det gaaer som i et evigt Skud,
Som i en Præk af Biskop Hansen -
Som paa et Bal hos salig Knud -
Som om der agter i var Krud,
Og der var gaaet Ild i Svandsen:
Hei! svup i Tridse! svup i Tud!
Skump Fruen lystig om i Dandsen!
Fiir af paa Fokken! Skiødet ud!
Bras op i Toppen! Fyr i Krandsen!
Fyr i Kabyssen! Fyr paa Skandsen!
Frisk! Kiøl i Veiret! frisk, min Brud!
Det stryger i  et smuldent Flud,
Saa glat, saa let, saa langt fra Brud,
Fra Skvulp, fra Støden og fra Standsen,
Som om jeg gleed paa Skrid i Glandsen
Og Farten af et Stierneskud.)

     Hvad min Billet - som Parenthesen
Om den korsøerske Svanes Væsen
Har giort lidt længer, end maaskee
Den burde være, skal man see -
Dig egentlig har at berette,
Er ellers, korteligen, dette:

     Jeg glemte nok min Tegnebog
Forleden Dag hos dig med Brevet,
Jeg alt dig dengang havde skrevet.
Hvis du den finder i en Krog,
Saa tag den op, at Pigebarnet
Den ei skal feie bort med Skarnet
Og putte den i din Kamin,
Som er et heelt usikkert Skrin -
Ei for at redde Poesien,
Hvorpaa mig ligger liden Magt;
Men - der var en Qvittering i 'en;
Derfor forvar mig den, som sagt!
</body>
</poem>

<poem id="baggesen2002062308">
<head>
   <title>Runen</title>
   <subtitle>
      <line>Litterarisk Efterretning fra Daraussen.</line>
      <line>Til Professor Rasmus Nyerup</line>
   </subtitle>
   <toctitle>Runen</toctitle>
   <indextitle>Runen</indextitle>
   <firstline>Ved mine sidste Samlinger af Ord</firstline>
   <notes>
      <note>Indtastet af Svend Andersen efter <i>Riimbreve og Poetiske Epistler af Jens Baggesen. Første Samling 1784 - 1808.</i>, Ved A. Arland, Kjøbenhavn. Forlagt af I. H. Schubothes Boghandel. Græbes Bogtrykkeri. 1891.</note>
   </notes>
   <quality>korrektur1,kilde</quality>
</head>
<body>
<nonum><right>Amsterdam, 1807.</right></nonum>

     Ved mine sidste Samlinger af Ord,
Hvori jeg hiemme gav min Aand til Skue,
Jeg kom i Naade hos den største Hat i Nord,
Og tabte Naaden af den største Hue.
Jeg sikkert havde handlet meere snildt,
Min Velfærd i det mindste meer til Baade,
Hvis alle Hattenes jeg havde spildt,
Og blot beholdt den eene Hues Naade;
Thi det er dumt, min Ven, med Hat at ville gaae,
Naar hele Verden sætter Hue paa -
Det mærker jeg, desværre! nu for silde.
Selv hele Veien paa min Reise fandt
Jeg Huen Mode. Det er ilde;
Men det er sandt.

     Dog, hvad jeg offentlig dig sige vilde
(Thi dette, som, ihvor det gaaer,
Dog ingen uden du og jeg forstaaer,
Naturligviis imellem os maa blive,
Da jeg forsvoret har om Politik at skrive),
I Tydskland mærker jeg, skiøndt først i Nat
Jeg paa den venstre Bred af Rhinen Fod har sat,
At det er der som her, i Syden som i Norden,
Hvorhen man kommer nu paa Jorden,
Aldeles som hos os -
Og at man sige kan, med romerske Poeten,
Trods Vestens triumferende Kolos
Og Østens herlige Rhinoceros,
Om nærværende Humaniteten
(Naar for og bag man har beseet 'en)
Saa sandt som kort: ,,Procumbit humi bos.''

     Du vil imidlertid, at jeg paa Veien
Fra Kiøbenhavn til Paradiis
(Saa kalder jo den halve Jord Paris),
Trods Hasten, som jeg har, og Reise-Hurlumheien,
Skal give dig en lille Note blot
Om Nutids tydske Poesien,
Og melde dig, om der er noget i 'en.
Det vil jeg gierne kort og got.
I Hamborg nemlig levede jeg flot
I alt det Splinterny, de tydske Presser
Leveret har de sidste Messer,
Hos Perthes nogle Dage; men -
Dig vil jeg sige det, som Ven,
I en Sonett (da denne Form man priser
Ei blot til Oder, men endogsaa til Aviser).
Kun ikke mine Ord igien;
Thi hvis det mindste Nys derom man fanger,
Jeg og daraussen, før jeg seer mig til,
En Smule steenet blive vil
Som tydsk Gienganger.

Huult Poesiens Dødningklokke kimer:
   Enhver Poet, som ei endnu blev fød,
   Endsige hver, som lever, alt er død -
   Selv Wieland daaner - Schiller selv besvimer.

Thi løsladt, uden Tøiler, uden Grimer,
   Lydt Seier brølende ved hvert et Stød,
   Som treffer Kunsten i Naturens Skiød,
   En Skyggetrop af Dantes Mulm fremstimer:

,,Synk, Himmel!'' brøler den, ,,og Jord! og Hav!
   Forsvind fra Pol til Pol i Digtersproget,
   Hvert Spor af Roms og Hellas Harmonier!''

Og Kunsten synker i Naturens Grav -
   Og Troppen tuder os paa Schwabisk noget,
   Som ligner gamle spanske Melodier.

     Der har du, for det første, hvad jeg veed
Om Underhornets Herlighed.
Om otte Dage, hvis jeg blir i Live,
Maaskee fra Rhinens Bred jeg dig kan give
Derom lidt nøiere Beskeed.
Hold midlertid Horndrengene, som tude
(Som eftertude Troppen hiemme der),
Saa vidt det staaer til dig og til enhver,
Der holder Vagt paa Pindus i Gevær,
Fra Klostret og Regentsen ude!
Lad vore Lærde Tidender især
Ei Tropanførerne forgude!
Mig skulde det bedrøve hiertelig,
Hvis og det Raserie hos os blev Mode,
Som i en næsten hunnisk Syvaarskrig
I Tydskland træder Sproget ned for Fode,
Forkyndende den gode Smag
En ny barbarisk Dommedag.

     Jeg overalt er ikke vel tilmode.
Mig forekomme, hvor jeg gaaer igien,
Vildsvinene, der nu vor Jord omrode,
Ei blot at true Smagen, kiære Ven,
Men alt det Gode.
Der er i Luften et jeg veed ei hvad,
Som giør, at, trods mit muntre Lune,
Og skiøndt jeg gaaer tilbage til den Stad,
Som alle Døgntrompeter udbasune,
Jeg heller lidt i Graven blune gad,
End sidde her og drikke god Moseller
Af grønne Glas til hollandske Foreller;
Thi hvad mig venter i Paris,
Er sikkert ikke Paradiis.

     Jeg Brevet vel i Hamborg alt begyndte,
Men, da jeg meer med Reisen end med det
Mig skyndte,
Fuldendte jeg det først paa denne Plet
Lidt under Havet,
Hvor man med Guld ei meer er saa begavet,
Som man det var, da salig Vessel sang -
Og hvor jeg for en Tid vil finde mig begravet
I hollandsk Tang -
Da man, til videre, mig har forbuden
At reise længer Pas foruden.

     Dog - nok for denne Gang, da jeg er sikker paa,
Du Brevet dog vil aldrig faae;
Derfor vil, som jeg sidder i 'et,
Vist sørge keiserlige Politiet.
Lad gaae!
Hvis af en Hendelse det Skiæbnen maatte vende,
Det dog alligevel dig kom tilhænde,
Raad Runen, jeg har lagt deri;
Men tie -
Til det med mig, og hvad jeg kalder Hatten,
Der synes i Begreb med Dratten,
Er reent forbi.
</body>
</poem>

<poem id="baggesen2002062309">
<head>
   <title>Selvindbydelse</title>
   <subtitle>
      <line>Til Fru Cicilia v. X.</line>
      <line>1806.</line>
   </subtitle>
   <toctitle>Selvindbydelse</toctitle>
   <indextitle>Selvindbydelse</indextitle>
   <firstline>Cicilia! jeg zittrer ved</firstline>
   <notes>
      <note>Indtastet af Svend Andersen efter <i>Riimbreve og Poetiske Epistler af Jens Baggesen. Første Samling 1784 - 1808.</i>, Ved A. Arland, Kjøbenhavn. Forlagt af I. H. Schubothes Boghandel. Græbes Bogtrykkeri. 1891.</note>
   </notes>
   <quality>korrektur1,kilde</quality>
</head>
<body>
<nonum><right>Kiøbenhavn.</right></nonum>

     Cicilia! jeg zittrer ved
Den gyselige Muelighed,
At een af de kostbare Dage,
Jeg har i denne Bye tilbage,
Skal gaae mig tabt i Kiedsomhed
For mig og dig og Evigheden,
For Venskab og for Poesie,
For Himlen paa vor Jord herneden,
Og for hver Fryd, som er deri.

     O kunde du det ikke mage,
Jeg og i Dag en Smule nød
Af Guders Viin og Engles Brød,
Ved, nær din Arm og nær dit Skiød,
Til Middag end engang at smage
Den Glæde, som i Gaar jeg nød
Og stedse kalde skal tilbage
Med saligt Smil i Liv og Død?
Vil du ei skrive mig et Ord,
Et venligt Ord, som mig indbyder
Til det venskabelige Bord,
Hvor i hver Ret du Moly gyder,
Saa Sorgen over Syd og Nord
Og hele vores usle Jord
I sød veemodig Lyst bortflyder?
O tag i Hast en lille Pen,
Og sæt dig ved Claveret hen,
Og skriv mig paa et lille Blad,
Imens din Fylla laver Mad:
,,O kom i Dag, min Baggesen,
Og deel med din Veninde den!''
Jeg ellers, skiøndt jeg nødig vilde,
Maa spise just et andetsteds,
Hvor jeg er buden til et Gilde;
Og hvor, ei nær saa vel tilfreds,
Jeg vil fortæres af min Kummer,
Hvis jeg ei falder først i Slummer,
Og vaagner op, i Hovdet ør,
I Hiertet tom, og maaskee ganske
Forqvaklet af det tydske Franske,
Faaer Krampe, Sting, og Slag, og døer.
</body>
</poem>

<poem id="baggesen2002062310">
<head>
   <title>Væddeløbet i det Lave</title>
   <subtitle>
      <line>Til Digteren Øhlenschlæger i Paris.</line>
      <line>,,Tel brille au second rang, qui s'éclipse au premier'' -</line>
      <line>Det gielder omvendt tidt, naar den, som græder, leer.</line>
   </subtitle>
   <toctitle>Væddeløbet i det Lave</toctitle>
   <indextitle>Væddeløbet i det Lave</indextitle>
   <firstline>Tak for den Tilskrivt, som din Skiærts</firstline>
   <notes>
      <note>Indtastet af Svend Andersen efter <i>Riimbreve og Poetiske Epistler af Jens Baggesen. Første Samling 1784 - 1808.</i>, Ved A. Arland, Kjøbenhavn. Forlagt af I. H. Schubothes Boghandel. Græbes Bogtrykkeri. 1891.</note>
   </notes>
   <quality>korrektur1,kilde</quality>
</head>
<body>
<nonum><right>Marly.</right></nonum>

     Tak for den Tilskrivt, som din Skiærts
I respektive Svar paa Vers
Har alt for kiærlig lempet efter
Min Aands og Fatnings ringe Kræfter,
Nedladende sig til en Stiil,
Der egentlig kun mig er egen,
Og som din Muse, halv forlegen,
Har vist ledsaget med et Smil,
Om ikke med lidt huuslig Skiænden,
Fordi du hendes Høihed tvang,
Trods lange Slæb og tunge Krone
Samt høie Hæle under Sko'ne,
Midt i sin stadselige Gang
Til en Slags Gadetøiterenden
Med een af disse Duller smaa,
Der løber om, med Tøfler paa,
Og ofte blot paa Hosesokker,
Tyndklædte, let til Fods, som Pokker,
Og stiæle Pølser eller Taft
I Poesiens Vimmelskaft -
Jeg meener, som du vel kan tænke,
Min Dulle, salig Wessels Enke.

     Tak, Herre Ven! des meere Tak,
Da, for sin Majestæt en smule
Ved denne Leilighed at skiule,
Din ellers kongelige Snak
Omsvøbte sig en hullet Kappe
Istedenfor en simpel Frak,
Hvis Ærmer var den lidt for knappe;
Og, for at blive min saa lig
Som mueligt, næsten alt for kurrig,
Alt for pudseerlig, alt for snurrig
Riimkarrikatureerte sig!
Tak siger jeg, Tak siger dig
Med mig den lille Skiemt-Canaille,
Der sidder med sin smækkre Taille,
Skiøndt Enke, dog som nylig fød,
Saa kiælen, væver, hvid og rød,
Her paa mit muntre Lunes Skiød
I Kield'ren, hvor jeg boer hos hende,
Ved Musevimmelskaftets Ende -
Tak siger jeg med min Pernille
For Æren af det Gienbesøg,
Din Muse giort os har i Spøg -
Tak, mange tusind Tak, Broerlille!
Tak for det slemme Bryderie,
Dig vist har voldt, saa lavt at rime
Paa vor Maneer halvanden Time,
I halv frotroligt Maskepie
Med vore Dukker, vore Løier,
Og alt det Snurrepiberie,
Som Smaafolk kun og Børn fornøier,
Og som, til Nød, vel neppe døier
Jert eget Tempels Gallerie -
Tak, for saa dybt I vilde stige
Herned til os og vore Lige,
For, uden mindste fornemt Knurr,
I næsten under Rimets Mudder,
Saa got som i prosaisk Dynd,
Med meer end den mig egne Fynd -
Paa bare Been at løbe Surr -
Og boltre jer i bare Sludder.

     Naar jeg betænker ret den Top,
Hvorpaa du sidder dog gemeenlig,
Høit over mig, og næsten eenlig,
Da saare faa til den steg' op,
Begriber jeg det næsten ikke,
Hvorlunde du, paa langs og tvers,
I næsten underjordske Vers,
Min komiske Begeistrings-Hikke
Har kunnet, blot ei trumfe mod,
Men virkeligen, Fod for Fod,
Og Riim paa Riim, endogsaa stikke.
Tillad, min Adam, mig at troe,
Du meere græd derved end loe;
Og at du ikke fik for intet
Spøgflesket i dit Sprog saa tintet -
At det var ikke lutter Sviin,
Hvis inden Skiemtbillardets Borde
Du Stød i Stød bestandig giorde
Min Karambol og Karolin!
Tilgiv mig, hvis af Kunst jeg mærker
I dit naive Svar et Spor,
Og at jeg det blandt dine Værker
Netop det mindst naive troer.
At giøre din Fru Melpomene
Paa Riimbrevmusens lave Scene,
For, uden Tvang at løbe rap
Med min Smækfilliken om Kap,
Trods hendes Gyldenstykkes Trøie
Og Sølvmoers Skiørt - saa reent til Sløye,
Saa fuldelig fra Taa til Tip
Til overgiven Spirrevip,
Har sikkert kostet dig lidt Møie.
Og det er ei at undre paa -
Du vil din Nød bestandig faae,
Naar ikke blot du med de store
Spilopper røre vil og more
Men ogsaa kildre med de smaa.

     Thi - jeg vil tiene dig, min Broder -
Man være kan et stort Genie
Med alle Nykker, alle Noder
I Tiecks og alskens Poesie:
En sand Original-Copie
Af Göthe, Fanden og hans Moder -
Og sove sig til Dreier i
Naturens plastisk-drastisk-drægtige
Og pittoresk-groteske, prægtige,
Naive Pottemagerie
(Hvis Skiørhed sig kun sielden blotter
I Fastelavnske Mandags-Potter) -
Man sove kan hos alle ni
Nat ud og ind, og blive Fader
Til ni Kuld Qvæder og Ballader,
Og til den hele Skue-Slægt,
Fra Ridderen af Elephanten,
Med Alexandernavn i Kanten,
Til Spillets komiske Klør-Knægt -
Ja - jeg vil tiene dig, monfrère! -
Man af Naturen fød kan være
Til Guds og Fandens Tidsfordriv,
Og være klædt, paa alle Moder,
I Gadeviiser og i Oder,
Før Fødslen selv, i Moders Liv -
(Hvis min korsøerske Jordemoder
Har ikke smigret mig med Snak,
Jeg selv endog har havt den Ære
I en slags Skiorte født at være,
Der lignte baade Kiol og Frak)
Ja - jeg vil dig end meere lade -
Man digte kan en Iliade
Trods den almægtige Homers
(Hvis Almagt var dog vel som fleers),
Man kan endog maaskee det tvinge,
Med dybe Fiær af et Par Læs
Betydningsfulde Mortensgiæs,
Sig tragisk op at kunne svinge
Høit over en Euripides
Og Æschylos i Dramurgien,
Og alregiere panisk i 'en
(Tak skee ny tydske Pansophien)
Som en fuldendt Pansophokles -
Ja - hvis, som sagt, kun rigtig rykkes
Bemeldte Fiærevingers Skud
Af Alnaturens Vildgaas ud,
Og Aabningen af Aaren lykkes,
Hvormed sig kiækt forskrev fra Gud
Den salig' Doctor Faust til Fanden -
Man uden mindste Hovedbrud
Kan gaae saa drastisk fra Forstanden,
At alt det Smør, der giøres i
Naturens Melkeveies Kierne
(Saa kalder jeg en Digters Hierne);
Blir lutter ævret Smør-Genie:
Puur, pære, plastisk Phantasie -
Man siden kan med denne smøre
Nye Verdner sammen, af og til,
Trods dem i Shakspears Tryllespil,
Og Konger, Kæmper, om man vil,
Og alskens Kalibaner giøre
Deri, hvem veed? - og dog, Broerlil,
Og dog - just ikke løbe til,
At giøre Riimbrev-Arieller,
Smaabitte Luneglutter, eller
Jens Baggesenske Bagateller,
I lette Vers, saa snart man vil.

     Saa (for af Biblen at fremføre
Beviis, hvor sært den Tanke kan
Selv Tusindkunstnere forføre:
At hvad i Grovt man nemt kan giøre,
Gaaer i det Fine let og an) -
Saa blev for Israels Befrier
Ægyptens Troldmænds Koglerier,
Der stak, og giorde næsten Beet
Den jødiske Landplagemager
I hiemmegiorte Landeplager
Af næsten engelsk Bonitet,
Til Skamme netop i det Lille -
Og de, der tappert slog Spadille
Til hver hans Trumf-Kalamitet,
Og eftergiorde hans Spektakler,
I store tragiske Mirakler
Af alskens Mord og Vold og Gruus -
Imens der laae et Fandens Huus -
Blev (siger Skriften) reent til Stakler,
Og hver stod, flad og flau, konfus,
Da det med eet blev ganske stille,
Og Jøden dem faldt paa at drille
Med Eftergiøren af hans Luus. -

     Saaledes - for paa mit Eksempel
At sætte Hedenskabets Stempel
(Hvis Biblens er dig ikke nok,
Der af deslige har en Skok);
Saaledes Jupiter, der giorde,
Som Overgud, alt hvad han torde -
Og torde, hvad han vilde - thi
Hans Guddom var et, trods Herr Schlegels,
Herr Tiecks, Herr Werners og Herr Hegels,
Aldeles ugeneert Genie -
Der brød sig lidt kun om Kabalen
Af Christendommen og Moralen -
Og trodsede den gode Smag
(Den i det mindste som er Moden
Blandt sædelige Folk paa Kloden)
I mangen Yttring for og bag -
Som derfor og blev Stamme-Peter
Til alskens Bestialiteter
I Verdens store Jupitrik,
Ved det de øvrige Planeter
En Hoben Genialiteter
Med hans Genie paa Halsen fik -
Selv denne Jupiter, den første
Blandt alle Göther, og den største,
Der hver en Kiæmpe-Viv og -Brud,
Snart med, snart mod Naturens Orden,
Besov i Himlen og paa Jorden -
Som Svane snart, og snart som Stud -
Men altid herlig som en Gud -
Der, uden allermindste Hinder,
Og uden at det kosted ham
En Skillings Udgivt, giorde tam
Den hele Vildpark af Gudinder,
Faldt reent igiennem, som vi see,
I Skikkelsen af Sommer-Snee
Fra gyldne Skyer - maatte dale,
Sin høie Majestæt til Spee,
Lig en i Taarer opløst Svale,
Der drypper ned i dybe Dale
Med optøet Næb og smeltet Hale
(For ei om Vingerne at tale)
Og, barende sig for at lee,
Han maatte grædende betale
For et Par lumpne Kys, maaskee,
Af Sperevippen Danaë. -

     Saa (for Exempler og at tage,
Til Overflod fra vore Dage)
Saa den forfærdelige Fyr,
Tarantelen mellem Bierne -
En Hval imellem Sild, en Tyr
Blandt Tudser, kort, blandt tamme Dyr
En Tiger - der nu holder Styr
Paa Verden her i Tuillerierne
Med - troer jeg - med sit blotte Navn,
Hvis Nabo-Løve-Brøl henrulder
Om Jorden i et rædsomt Bulder
Fra Qvang-tong-fu til Christianshavn -
Der giøre kan alt, hvad han vil
(Trods Sydens Tell, og Nordens Till,
Og Østens Povl, og Vestens Peder,
Der staae, med Gaben, og see til)
Og netop vil Umueligheder -
Der med et Gaasefiædersving
Kan giøre modens Potentater,
Præfekter, Paver og Prælater
Af ingen Ting, som ingen Ting -
Der, efter næsten alt paa Jorden,
Hvad der var hidtil noget ved,
Med forrige Naturens Orden
Tilgavns at have revet ned,
Er i Begreb med at faae færdig
For alle Dyr et sikkert Buur,
Og, inden sammes tykke Muur,
En ganske splinterny Natur,
Ham selv og dem aldeles værdig -
Han staaer der nu - Fru Fine fandt,
Og Frøken Fis, og mange fleere,
Som jeg vil ei kompromettere,
At, hvad jeg siger her, er sandt: -
Han staaer (trods Evnen til at abe
Selv Fanden efter i at skabe)
Med al sin Almagt der en kiøn,
Hvor det kun gielder om at mage,
Hvad end dog kan i vore Dage
Selv mangen Anonym, i Løn:
Og mægter ei, trods Smiger-Oden,
Der ligner ham med Antipoden
Af det passive Hverkenkiøn -
Trods Fruens og hans egen Bøn -
Med al sin Ragen om og Roden
I al sin Magt, med hele Kloden
I Snavset under Støvlefoden -
At færdig faae paa gamle Moden
En lille Tøddel af en - Søn.

     Saa (for ei længer mig at rende
Stakaandet efter Prøver fleer
Paa, hvad du allerede seer -
Og Brevet paa en god Maneer
Med en moralsk Sentents at ende)
Saa tidt den største Spillemand,
Der med Fiolen fører an,
Kun slet paa Hyrdepiben fløiter;
Den, som i Luften dandse kan,
Og løbe paa en Afgrunds Rand,
Kan derfor just ei gaae paa Skøiter.
Selv den, der Hoffets fine Smag
Med Held polerer Dag for Dag,
Og hele Nationens høvler,
Var neppe ret i Stand, som saa
(Kom det alvorlig an derpaa)
Tilgavns at børste dine Støvler.

     Jeg derfor giver dig, min Broer!
Det Raad, jeg gav dig alt i Fior:
Bliv stor - bliv ved at være stor,
Hvor Melpomenes Lamper tindre;
Men, alt for nær ved Jorden, gys
For hendes Søsters Gøgle-Lys -
Og vov dig sielden til det Mindre.
</body>
</poem>

<poem id="baggesen2001112601">
<head>
   <title>Alleenekampen</title>
   <subtitle>
      <line>eller</line>
      <line>Apologie for Litteraturbladene</line>
   </subtitle>
   <toctitle>Alleenekampen eller Apologie for Litteraturbladene</toctitle>
   <indextitle>Alleenekampen eller Apologie for Litteraturbladene</indextitle>
   <firstline>I Trende, hvor som helst, hvem her med reene Haand</firstline>
   <notes>
      <note>Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
<center>Til Statsmanden X* - Philosophen Y** - og Digteren Z*** &mdash;</center>

<center><small><i>&mdash; alle tre for nærværende Tid udenbyes.&mdash;</i></small></center>

<center><small>(Med en Tilsendelse af mine Epistler og øvrige sidste Arbeider.)</small></center>

                                                                     <small>Kiøbenhavn, i August, 1814.</small>
     I Trende, hvor som helst, hvem her med reene Haand
Kamenen, som man Foden kun bestænker,
Sit sidste Bæger venligen iskiænker:
Du første, som en lys og fri bevinget Aand
Høit hæver over det gemeene Baand,
Der ofte selv den ugemeene Tænker
I Virkekredsen, han ved Fødslen alt bekom,
Trods Hiertets Adel og Forstandens Herredom,
Til det Forgiængelige lænker
Lidt meer, end han i Larmen drømmer om 
Du anden, hvor du er, som tabe kan hver Glimmer,
Der blænder Pøblen, indtil sidste Skimmer,
O straale lige herlig i den Glands,
De Faa beundre, som i Rygtets Tempel
Ophængte selv en vunden Krands
Med Uforgiængeligheds Stempel 
Og du, end skiulte tredie, hvis Sang
I min Indbildning mangen Gang
Ei Digterhiertet blot, saa let at røre,
Men selv det yderst kiælne Sanger-Øre
Med apollonisk Susen foreklang:
Hvis end af mig kun drømte Lyras Strænge
Maaskee alt meer end eengang lød',
I den eensomme Lunds for Mængden skiulte Skiød,
For sildigen, naar Helligdommen længe
Har luttret dem i Giemmets reene Luft,
Med pludseligen løste Toners Duft
Det tætte Løvhegn lydt at giennemtrænge 
I, hvorsomhelst i Ly for Nutidsaandens Elv,
Der truer, hvad der ikke med vil flyde,
Selv mindste Blomst, der Hovdet op tør skyde,
Med et barbarisk "Bøi dig, eller skiælv!"
I, Danmarks Ypperste, hvori det danske lever,
Hvis Bifalds ædle, skiønne, milde Glands
Mit indre Blik i Tanken foresvever,
Naar Modersprogets Gratier i Dands
Om Mnemosynes yngste Datter
Mig vinke med en Tryllekrands 
I Faa, hvis ædle, skiønne, fine Sands
Den aandelige Graad i Livet fatter,
Naar Skiæbnens vilde Spil er saare grumt,
Men, naar det tamme bliver alt for dumt,
Begriber og den aandelige Latter 
Kun Eder vil fortroe min danske Pen,
Hvordan den i vor gamle Tryllehave
Blandt Plantninger af nye Humlestave
Med ædel Harme gaaer igien 
Kun Eder vover jeg, foruden disse Blade
Hvis barnligmuntre lette Lunespil
En lille Kreds maaskee vil smile til,
At anbefale dem, de store Kredse hade,
Og som den lille selv (hvis og den troer, den bør)
Ei veed saa ret, om den forsvare tør:
De Blade nemlig, som jeg ei kan dølge,
Med noget rigtig nok, der ligner Mod,
I Alvor og i Skiemt forfølge
Døgnlegionen ved Parnassets Fod.

     De ere Børn af samme muntre Fader,
De samme lattermilde Moder har,
Som de, man overalt i Byens store Gader
Engang forkiælende paa Hænder bar:
De alle, naar I dem lidt grant betragte ville,
Har Træk  om Mundene især 
Af Søsteren: "Da jeg var lille",
Som hele Siælland havde dog saa kiær.
Vel er det Drengebørn, desværre;
Men, hvor det gaaer, i Livets Spil
(Skiøndt Duen er min Lyst, det veed vor Herre!)
Lidt Høg der maa dog ogsaa til.
Sandt nok! Jeg ønskte heller at forøge
Det Kuld af aandelige Smaa,
Der fromt og venligen i Blomsterbede spøge
Med Fløiels Faldehatte paa
Og, naar de Pærer kun og Blommer faae,
Med Kys og Klap og Favntag aldrig helme 
Jeg heller, siger jeg, formeerte slig en Trop
End den, som her nu træder op
I vilde martialske Hop
Med Fyrresabler, Guldpaphielme,
Og Hyldebøsser  halv til Hest,
Og halv til Fods  og uden Naade fælder
Ei Skræpper blot og Tidseler og Nælder,
Men Paddehatte selv, som den kan best,
Skarntyder og Kaalhov'der, naar det gielder.
Stod det til mig (trods Tidsel og trods Tiørn
I Enden af Parnassets Have,
Mod hvilke Drengene er reent af Lave)
Jeg gierne Musen saae til Barsel lave
Med lutter fredelige Pigebørn;
Men jeg kan ikke foreskrive,
Hvad det skal blive;
Naturen raader her  og denne vil engang
Ei Hunner blot, men Hanner undertiden
I min og Musens Ægtesang
Aldeles uden min og Musens Viden.
Jeg er bestandig lige kiærlig stemt,
Og Musen, troer jeg med, i hver en Hyrdetime;
Hvis og mig kort tilforn er hendet noget slemt,
Naar jeg mig finder oplagt til at rime,
Er det, saa sandt jeg lever, ganske glemt.
Hvorledes det gaaer til, at Versets kiælne Spire
Udvikler sig usynlig til Satire,
Hvordan der bliver fiendtlig Kamp af Leeg
I Tidens Fylde tidt, veed Himlen, ikke jeg.
Eet veed jeg kun; og det er, at i Rusen
Mig Kunsten synes himmelskiøn,
Og at i sammes Favn ved Saligheders Susen,
I Melodiens Flugt og Harmoniens Brusen
Jeg gierne favne gad det hele Kiøn
Saa inderligt, som jeg omfavner Musen;
Et andet troer jeg, og det er,
Hvad her med et Par Ord, jeg vil erindre Jer:

     Den elsker ei det Sande, Skiønne, Rette,
Som hader ei det Falske, Stygge, Slette 
Hver ædel Eros er den viise Plato's lig:
En Tvillinggud, som aabenbarer sig
Ei blot i Fred, men og i Krig:
Had til det Ondes Magt er Kiærlighed, som vender
Sig paa sit Fodpunkt, uforandret, om 
Den samme Guddomsild, som lige heftig brænder
Til Himmelløn og Helveddom.
Hver ædel Digterkraft i Yttring efteraber
Elektrisk  mod, som med  det Heles Skaber:
En Skiærsild flammer fra den samme Pen
For den ureene digtfortabte Læser,
Hvorfra for den udvalgte Sangens Ven
Et Eden fuldt af Salighed flød hen,
Alt efter Polen, hvorfra Vinden blæser;
Kun er det Digtren ei, som puster den 
Han er kun Ild, som Kunstens Ven og Lærer,
I Endelighed sluttet evig Ild:
Om, løst af Fængslet, fiendtlig eller mild,
Dens Himmelfrihed frugtbar nærer
Med Flammen, eller brændende fortærer?
Bestemmes af Jordbundens Spirers Skud,
Om det er Ukrud eller Krud. 
Hvis stundom selv det sidste Lysets Straaler
I fulde Heftighed ei taaler,
Hvis det ved disses Nærmelse gaaer ud,
Er Skylden, om just ei hos Kruddet, dog til visse
Hos noget uklart mellem det og disse,
Der volder Lyset Bræk og Varmen Brud.
Det veed du, mindste Hob!  men det veed ei den store,
Som vil, at Sangen den skal kysse, klappe, more 
Som om den store Hob var elskelig!
Som om den ei var netop det herneden,
Mod hvilket Kunst, og Smag, og Himmel-Kiærligheden
Maa uophørlig føre Krig,
For, Lyset lig, i Mulm at sprede sig!
Som om det tilkom Mørket at bedømme,
Hvorvidt endog det mindste Lys har Ret:
I hver en Vraa, paa hver en Plet,
Hvor hint vil nødig Pladsen rømme,
Med Piil paa Piil at giennembore det!
Som om, især i Poesiens Rige,
Var mueligt noget Slags Forlig
Imellem Krybet, som formeerer sig
I Raaddet af det Kiødelige,
Og Væsnet  hvad man det nu kalde vil 
Der blot som Jordens sieldne Salt er til!

     Nei, selv i det, hvormed hun vilde sødt fornøie,
Min Muse havde kun en lille Kreds,
Saa stolt som ydmyg, aandelig for Øie,
Med lidt, men ædelt Bifald veltilfreds;
Nu, hun har villet gavne, ved at viise,
Hvor reent forkeert sig Moden bærer ad,
Hun undres ei, hvis i en Hovedstad,
Hvor næsten al den aandelige Spise
Lidt efter lidt er bleven Andemad,
Litteraturens hele Myriade,
Fra Mestern til Disciplen i hver Gade,
Fordømmer min Kritiks Allegorie 
Der ei gaaer ud paa visse mindste Deele,
Men paa det store broderlige Hele,
Det hele store Selskab roder i.
De Spyd af Blade, jeg mod Samtlige har stilet,
Jeg i det mindste har for ingen af dem fiilet 
Her, i en Omkreds af halvanden Miil,
Har sikkert Ingen Sands for Kunstens sidste Fiil 
Og  har den hist og her en enkelt Kiøbenhavner,
Ham Byen sikkert i vor korte Sommer savner 
Hvis ikke, har han ei bemeldte Blade seet
(Hvad egentlig mig kommer ud paa eet),
Saa tyk er Dagformørkelsen i Skyen,
Der ruger over hele Byen.

     Dig altsaa, spredte Hob, i Siælland, Jylland, Fyen,
Min Digterprovstheds Consistorium
(Tres faciunt Collegium!),
Tilegner jeg alleene hine Blade,
Som, paa en Tid, da selv det mindste Moos
Paa Døgnparnassets gustne Flade
Bestaaer kun i  kun af  og kun formedelst Roes,
Sig aabenbare Krig mod denne Roes tillade,
Bekiæmpende frimodigen paa Prent
Det femte, vore smaa og store Staters,
Saavelsom vores doppelte Theaters,
Jeg frygter, netop Yndlings-Element.
For dig, du fierne, lyse, frie, og reene
Kulturens, Kunstens, Smagens Overret,
Nedlægger jeg mod Døgnets Pseudathene
Mit Lille Søndagsaftens Klagebræt,
Tre Søndagsnummere  deels med, deels uden Mage 
Ni nullbetegnede tilhørende Skuddage,
Tilligemed et heelt Dannora-Sæt.
Læs dem! og døm mig i behørig Vidde
Fra Kampens Plads, hvor, alt for nær
Den kiække Svøbes Sving imod den hele Hær,
Kampdommerne her hiemme sidde!
Kun faa blandt disse reise sig paa Tæer,
For, hvad der handles om, at see lidt klarlig,
Og Striden at bedømme noget varlig 
De selv, hvis og de høine sig og see,
Trods Vrimlen, og trods Støvet, og trods Dampen,
Hvor høit man foruretter mig i Kampen,
Dog, klogt betænkende: de ere kun to, tre,
Forsigtig holde deres Dom tilbage,
Mens mig, der er kun een, de hiertelig beklage
Som uklog, og som gal maaskee. 
Ja! Mængdens Overskuer, dig tør sige
Den ædle Muse, rød som Blod:
At hun imod et Angreb uden Lige
Paa Dannished i Danmark eene stod 
Og, at hun ikke rødmer ved at segne
Tilsidst maaskee for et elendigt Skud,
Som det, der blæste Baldur Lyset ud,
Paa mine  men paa mine Fienders Vegne 
Der, skiøndt i Antal langt mig overlegne,
Og skiøndt jeg, hvor det gaaer, dog er kun een,
Imod min eene Pen forlegne,
Nedbryde samtlige Parnassets sidste Hegne,
For ikke blot hver indbildt Mistelteen,
Men Fuulheds marveløse Dødningbeen
Og Løgnens ned fra Maanen faldne Steen
Paa min Personlighed at lade regne.

     Du, som, da sidst mit Navn for Pøblen blev en Boldt,
Mens selv var borte den forfulgte Sanger,
Huldt over dennes spøgende Gienganger
Din Kunstdommyndigheds Ægide holdt 
Du vil ei finde meer, end børlig, jomfrustolt,
Naar taus den rødmende Kamene,
Sig selv bevidst i hendes kydske Daad,
Foragter Skamløshedens Klafferbraad 
Og hyller sig i sin Uskyldighed alleene.
Den Sag, for hvilken jeg begyndte Krig
Mod Nuets, Timernes, og Dagens,
Var Sprogets, Kunstens, Sædernes, og Smagens 
Og den forsvarer jeg urokkelig.
Men da jeg (trods min Borgeræres Morden,
Trods Nuforfølgelsen af dem,
Jeg, eengang agtet i mit Hiem,
Hialp broderligen selv paa Banen frem)
Troer og urokkelig paa Dannished i Norden,
Fornærmte jeg ei blot, min ædle Trias, dig,
Og hver en Enkelt, dig i Adel lig,
Men Danmarks Aand og hin den store Dommer,
Der, ubestikkelig, med Eftertiden kommer,
Hvis jeg mod Dagens, Timens, Nuets Skrig
Med andet, end med hvad jeg har bedrevet 
Med andet, end hvad jeg mod dem har skrevet 
Forsvarte mig. 
Nei, Selv nu skiulte Trende! Solen lig,
For Øieblikke, Timer, Dage,
Vel Dannishedens Aand kan skiule sig;
Men straalende den vende vil tilbage!
Min reene Stemme, Sandheds kiække Tolk,
Vil eengang  naar de Storme, som nu bruse,
Vildt overdøvende den kiælne Muse,
Har lagt sig  skiælnes af mit Folk!
Det vil engang, naar hines Skrig er glemte,
Der, Skraal i Skraal, dets Øre lidt forstemte,
Gienkende Danas egen Melodie:
De Hiemmets Toner, ingen Tydsk mig lærte,
Som Dannersprogets Kilde risler i 
Som smelte hver en Tidens Lyst og Smerte
Til Henflud i en evig Harmonie 
Og som med Reenheds eget Tryllerie
Gienklinge vil i Folkets reene Hierte,
Naar Sangforfølgelsen bag Graven er forbi.
</body>
</poem>

<poem id="baggesen2001112604">
<head>
   <title>Den danske Naso i det tydske Tomi</title>
   <subtitle>Til Professor Olufsen i Kiøbenhavn</subtitle>
   <toctitle>Den danske Naso i det tydske Tomi</toctitle>
   <indextitle>Den danske Naso i det tydske Tomi</indextitle>
   <firstline>Sex Uger  naar jeg seer tilbage</firstline>
   <notes>
      <note>Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
                                                       <small>Kiel, 1812.</small>
     Sex Uger  naar jeg seer tilbage
Paa hvad jeg i den Tid har giort,
Sex grønlandskkorte Vinterdage,
Og, naar jeg mig erindrer Smaat og Stort
Af Kieler-Tidsfordriv, sex lange  Evigheder 
(Saa lange, at, i gabende Kopie
Af samme, Carstens strænge Theorie
Om Euphonie
Et Gab imellem E-erne tilsteder)
Sex, syv og fyrretive Døgn og fleer
Jeg i min danske Skriv-Kalender seer,
Som sande Livs og Levnets-Buxehuller,
Antegnede med store Blyants-Nuller 
(Jeg siger: Buxehuller, ligefrem,
Fordi man pleier meest at skamme sig ved dem 
Og blyant-tegnede, fordi paa Trækket
Jeg ei gad spilde Pennen eller Blækket)
Een Dag i Kiøbenhavn var meere værd 
Hvad siger jeg? i mangen Kant af Staden,
Især i skiønne Kronprindsesse-Gaden,
Een Time blot, end alle disses Færd.
Den eene gik saa længe paa den anden,
I Sorg og Sygdom og Fortred,
At jeg omsider, reent af Keede keed,
Gik ikke meer, som fordum, fra Forstanden 
(Gud give, jeg end kunde det, min Ven!
Hvor lykkelig er den, som gaaer fra den!)
Jeg gik ei selv, som ellers før, igien;
Nei! men jeg gik, som gaaer i Graven hver en anden,
I Skuddermudder, og tilsidst i Staae;
Ei blot min Tankes og mit Hiertes Klokke,
Men Skrogets selv holdt op at slaae;
Jeg lytted til mig selv, om hist og her jeg ikke
Dog skulde mærke noget pikke,
Hvis ei som Liv, saa dog som Tegn derpaa 
Omsonst! jeg hørte knap paa Hosesokke
Et lille Gienfærd af et Ønske gaae.

     Saa døde jeg i Kiel  hvor alting snorker
Alt hvad det evner, og formaaer, og aarker,
Paa tydsk, saa høit, at Søvnens Skraal og Skrig
Hver anden Død vist havde vakt end mig,
Der ikke blot er død, men døv, og stum, og doven,
Og som jeg har beskrevet mig for oven.

     Trods denne dovne, dumme, døve Død
I Hersomsgravens kolde Skiød,
En Tanke paa min Olufsen tilbage
Og paa hans elskelige hulde Mage,
Paa hvad jeg ei fra dem at skille veed:
Punsch, holbergsk Vittighed, og Julekage,
Samt alskens huuslige Lyksalighed,
Igiennemfoer i Morges her min Dvale
Saa levende, saa lig et Hiertesting,
At jeg af Leiet opfoer i et Spring,
Greb Pennen   dypped den  og, Sving i Sving,
Mig øved i, Bogstaver først at male 
Saa Stavelser  saa Sammenskrivt  saa meer 
For endelig at faae mit Kielske Mudder
Bragt paa Papiret i en skrivtlig Sludder,
Saa jydsk, om ikke siællandsk, som du seer.
Thi hvad jeg meest har glemt, af hvad i Live
Jeg havde lært, er noget nær  at skrive;
Min yngste Søn, som fylder otte Aar,
Skiøndt han det ei har lært, mig overgaaer 
Jeg ønskte hiertelig i Purkens Sted at være,
For lettere den Ting igien at lære;
Men jeg har fyrretive fleer end han,
Og frygter, det gaaer ikke længer an,
At bringe det til Stil, som kunde være taalet
I Modersmaalet.

     Du seer og føler, hvor jeg piner mig,
Sørgmodig-lattermild og vranten-overgiven,
For, i vidtsøgte Riim, at more dig
Med tvungen Lethed  med en lystig Hiven 
Og med en kort og vever Flugt paa nye
Ved Hielp af lange Vinger støbt af Blye.

     Saa hist Metamorphosernes Forfatter,
Hvis Synd i Rom for megen Lethed var,
Man saae (ham selv til Graad, og Romerne til Latter)
Elegisk tungt at giøre sig til Nar,
Og tvinge sig til muntre Klagebreve,
Der flæbe meer end lee, og skrante meer end leve.
Saa pryglede sig selv en Ducis i Paris
Til høi Kothurnegang paa Shak'spearsk Viis.
Saa pidsker sig en Tydsk af alle Kræfter,
Og vrænger Mund, og seer ei sielden ud
Som een, der sig vil skiære Struben ud ,
For i det Komiske, ved Hielp af Hovedbrud,
Og Brændeviin, og Øl, og Svinerie, næst Gud,
At giøre det vor Holberg efter.
Saa skar et gallisk Æsel Haar og Hud
Sig af engang, samt Næse, Mund og Øre,
For sig, af Lyst til Friehed, om at giøre,
Trods Trælnaturen, til en engelsk Stud.
Saa plager Fanden Verden i det Store
Som i det Smaa paa denne Jord: Man vil,
Hvad egentlig man ingen Lyst har til,
Og Hullet vil bestandig Pinden bore 
Død vil man være, salig!  Dersom sligt
Er ikke morsomt (nemlig til at more),
Saa er det i det mindste latterligt 
Og virker artigt nok i Fiællehytter
Paa revolutionnerede Gemytter.

     Dog ak! hvad nytter mig, at more reent forkert
En Ven, der ei engang østnet i'en
(Saa hedder jo paa dansk orienteert),
Den nye tydske Morskabspoesien,
End sige, rigtig revolutionneert?

     Hvi blev jeg ei Sprogmester i det Danske
Hver andensteds end netop her,
Hvor jeg fra Jensehiemmet længer er
End fra Trudvanger Thor i Jættens Handske!
Hvad gav jeg ikke, for at kunne flye
Til Æbeltoft, til Grenaae, selv til Thy,
Fra denne kaudervelske Kræmmer-Kule,
Hvor der er intet af det gamle Thule,
Og intet af det nye Kiøbenhavn
Undtagen mit utrøstelige Savn!
Hvor lykkelig var Naso mellem Geter
Mod mig blandt disse stive Mod-Poeter,
Bank-Troubadourer og Omslags-Propheter,
Hvis Aand er evig Damp af Røgtobak,
Hvis Liv er Spil, hvis Lyst er Pengesnak,
Hvis Dyd er til det Skiønne hollandsk Leede,
Og hvis Lyksaligehd er holsteensk Keede!
O! gierne bytted jeg med hans mit Savn!
Thi hvad var Tomis Bugt i Gru mod Kieler-Fiorden?
Og  naar man, nemlig, dog er født i Norden,
Og vant til skandinavisk Ynde vorden 
Hvad var i Skiønhed Rom mod Kiøbenhavn?

     "Men  er det da saa slemt i Kiel?" udbryder
Din Studsen  "gives der da lutter Lyder?
"Er denne Lillehimmel af en Bye
"Bag høie Düsternbrookerklinten,
"Hvoraf du giorde selv, i Labyrinten,
"Ifald jeg husker ret, saa meget Rye,
"Da bleven virkelig til Punkt og Prikke
"Saa skrækkeligt et Hul, at den i alt,
"Hvad du om Kuld og Keede har fortalt,
"Endog vort kiære Kiøbenhavn kan stikke?
"Har man i Kiel da fleere brodne Kar
"(Jeg meener forholdsviis), end her vi har?"
 - Nei! langt fra! kiære Ven, aldeles ikke!
Jeg torde næsten sige: tvertimod!
I Kiel er alting got, og hver for sig er god!
Hvis jeg en lille Bye, som Ideal af Byer,
Mig, i en Omkreds af tre fire tusind Miil,,
Vil forestille værd, at løftes op til Skyer
Af en fornuftig Mand (Triester eller Thyer),
Jeg tænker mig en Bye som Kiel:
Med et Dorfgarten, Eden opad Dage,
Og med en Søndermark mod Norden uden Mage;
Med et Erindringsslot, og et Academie
(Som, med Respekt, jeg selv er Doctor i),
Hvor Aand og Hierte sig forædler og beriger
I Omgang med en Nestor af en Kriger,
Med Neutoniden Pfaff, og med en Sokrates
Som Reinhold, der i Viisdom ingen viger 
Og endelig (for reent at læsse af mit Læs
Af skyldig Roes til dette Trylle-Næs)
Hvor der er, troer jeg, færre fede Giæs
End smukke Koner, Frøkener og Piger.
Kiel er i Grunden en elskværdig Stad,
Og i sig selv saa god som nogen anden,
Hvor jeg til evig Tid og gierne leve gad,
Hvis hun var ogsaa han, og Konen og var Manden;
Hvis alting var deri for Resten, som det er,
I eet og alt, til Punkt og Prikke 
Og bare jeg kun var der ikke.
At jeg nu eengang er der dog, desværr'!
Er ikke Byens Skyld  uagtet Skylden
Er heller ikke min, naar jeg skal sige sandt 
Jeg mig i Byen vel, og den i mig sig fandt,
Hvis jeg kun var der; det er ikke Bylden!
Gik jeg der kun paa mine egne Been,
Jeg neppe stødte mig paa nogen af dens Steen;
Og stødte jeg mig og, det vilde lidt mig smerte.
Men ak! jeg gaaer paa sex til otte Fødder her,
Og med et i det mindste doppelt Hierte:
Hvad ikke her mig bløder, bløder der.
Hvis derfor denne tydske Plet af Jorden,
Een af de skiønneste herneden i vort Norden,
Beskrives som et Helved af min Pen,
Skyd Skylden ei paa Pletten, men paa den
Og paa den alt for bittre tykke Sværte,
Hvis fulde Blækhorn er mit eget Hierte! 
De sande Kilder til vor Daddels Elv
Er overalt, min Ven, om ei just egne Brøder,
Dog egne Bræk  hvert Spøgelse, der møder
Os paa vor Bane med et rædsomt "Skielv!" 
Vort Gienfærd  og enhver, som andre støder,
Har, naar man ret seer til, hvor Saaret bløder,
Et Horn i Siden paa sig selv 
Det veed jeg alt for vel. Især med mine Læber
Man ikke let i Næstens Feil slaaer Tand,
Hvis og jeg giennem dem at bide stræber,
Det bliver til et Kys, hvorved jeg arme Mand
(Tak skee de kiælne, svulmende, for fyldige)
Faaer Biddet selv, som om jeg var den skyldige.

     Dog jeg vil her i disse Vers,
Hvormed mit Lune bryder overtvers,
For et Par Øieblik min Kummer lidt at dysse,
Satirisk hverken bide eller kysse 
Langt mindre (som en gammel Formand i
Den brevelige Poesie)
Pathetisk klage mig, og flæbe.
Naar man i Sammenskrivt, etcetera,
Som jeg, igien begynde maa forfra,
Er Elegien ei, hvad man bør efterstræbe;
Jeg meer end nok desuden klaget har
Til Tid og Sted, da jeg lyksalig var.

     Viid altsaa, kiære Ven! for lidt at bøde
Paa hvad der kunde synes sørgeligt
I den Omstændighed, at her, som sagt, jeg døde:
At denne Død og blev mit Endeligt 
At Skiæbnen, som tilforn mig pleied at fixere,
Sig her i Kiel har viist som ærlig Ven,
Og at jeg aldrigen behøver meere,
Som ellers fordum, at døe om igien 
Viid, at jeg virkelig ei længer lever,
Endskiøndt jeg under Jorden giør et Hop,
Imens et Gienfærd af min Længsel svæver
I denne tvungne Spøg af Muldet op,
For dig og dine smukt at lade vide,
Jeg tænker paa Jer, selv i Gravens Skiød,
Og elsker jer, i Tide som Utide,
Ei blot i Live, men endogsaa død.

     At jeg er død, bør ikke jer fortryde,
Skiøndt Sancho holdt det for den største Lyde,
Og fandt det den utvætteligste Skam,
Hvis nogensinde sligt blev sagt om ham;
Men Sancho var, hans Klygt og Vid for Resten
I al Respekt, hans Dømmekraft til Trods,
Hvori han slog Spar To til Doctoren og Præsten,
I Grunden dog et høist uphilosophiskt Klods,
Der vidste neppe meer, hvad Liv og Død betyder,
End andre spanske eller danske Jyder.

     Jeg haaber, at min Død vil ikke blive seet
Med Haand for Øine blot paa hans Autoritet,
Som om det var det værste Stød i Livet,
Mig havde kunnet bleven givet.
Hvem der i Lykkens Spil, som jeg, er bleven Beet,
Ham kommer Liv og Død saa got som ud paa eet.
Ret levende jeg har desuden aldrig været:
Naar rigtig jeg mig tænker om,
Mit Liv var allerede halv fortæret,
Da jeg den første Gang til Verden kom.
Det næsten alt var ude med mig Stakkel,
Før det begyndte  jeg blev døbt til Nød 
Fik siden meget Vand og lidet Brød 
Og endelig, som ved et Slags Mirakkel,
Et Navn, hvorved jeg tidt blir bleg og rød,
Fordi jeg gode Venner seer forlegne
Med det og mig paa Poesiens Vegne.
Jeg meget lidt af Livets Goder nød,
Endskiøndt min Nøisomhed var disse værdig;
Formodentlig  da Skiæbnen er retfærdig 
Jeg levet har for høit, før jeg blev fød.

     Hvis det er Faldet, takker jeg vor Herre,
At jeg har ganske glemt mit Forlivs Herlighed:
Slemt gaaer det; men det gik dog endnu værre,
Hvis jeg erindred mine Himmelfied.
Skiøndt Klopstocks arme Diævel opad Dage
Jeg ligner i Melankolie,
Han meere dog, end jeg, var at beklage;
Thi Mindet af hans Englemaskepie
Forsviinte ham i det uendelige
Hans Gergesenersvinerie 
Det kan jeg arme Diævel ikke sige.
Vel slog jeg nyssens paa et Sted
Og paa en Tid, da jeg var, saa at sige,
Lyksalig mellem andre mine Lige;
Men, Gud skee Tak! der var dog Maade med.
Vel kom jeg her og der i Maskepie med Engle,
Saa got som hin og andre Helvedbengle;
Men  altid maatte jeg paa Nippet bort,
Og Maskepiet varede kun kort 
Saa kort, at, hvis fra Tid til Tid en Strimmel
Af Salighed fortryllede mit Syn,
Jeg den ei meer erindrer som en Himmel,
Men som et Lyn 
Den Forskiæl er paa mig og nysbemeldte Fanden,
Hvis ellers der er ingen anden.

     Men apropos om Fanden og om mig!
Det Træk, hvori jeg meest er arme Diævlen lig
(Et Træk, som faaer mig selv i Graven til at skiælve);
Mig synes det, som her jeg viser dig:
Jeg snakker, nemlig, alt for meget om mig selve 
Det meener noget nær, og siger vel iblandt
Enhver, der skuer ei blot egne Dyder,
Men andres Lyder
Lidt grant;
Og det er udentvivl og sandt!
Jeg har i hvad jeg tænker, taler, skriver,
Og selv i, hvad man hidtil trykt har seet
Af min poetiske Meddelings-Iver
For megen Subjectivitet.
Det musiske, det føbosapollonlige,
Det ideale, som i hvert et Himmel-Træk
Bør ligne Rummets Bierg og Tidens Bæk,
Hos mig seer ud som bare Pen og Blæk
Paa Skriverbordet af det blot personlige 
Isteden for at tabe mig i Alt
Ved at omslaae mig Kappen af det Hele,
Jeg trækker det til mig, som dog er kun en Pialt,
En Traad, et Fnug, blandt Verdens andre Deele.
Isteden for at groe paa Kiæmpelivets Rod,
Udbredende min Top blandt Underlivets Eege,
Jeg dandser paa min egen lille Fod,
I overgivne Børnelege 
Hvorved naturligviis min Snak og Sang,
Naar jeg vil gode Venner gotte,
Blir mindre lig Allivets Orgelklang
End Snurrelyden af en Rumlepotte;
Jeg er (især i Brev-Riim), det er vist,
Vel meget Jens, om ei just Egoist 
(Thi Jeg og Jens er dog, som Speil og Ramme,
Vel sammenhængende, men  ei det samme)
Som sagt, jeg ligner Satanas heri,
Og er for Selvhed ikke ganske frie,
Desværre!
Dog  da min subjective Snaksomhed
Ei nogen anden Diævel giør Fortred,
Men kun mig selv ret lystig river ned
(Jeg aldrig giør mig tyk, det veed vor Herre!),
Saa haaber jeg, at baade han og du
Tilgiver mig et Apropos endnu 
Saameget meer, da det, ved Bladet om at vende,
Paa dette lange Brev giør Ende.
Det lyder nemlig saa: Min Aands luslidte Frak
(Jeg meener den nærværende trekløvrige:
Min Krop, min Siæl, og alt det øvrige)
Er her i Kiel ei værd en Priis Tobak.
Hvis jeg min Skiæbne kunde paa Gebærden
Aldeles troe, naar den mig sagde: "Ven!
Giv mig den hele Herlighed igien!",
Jeg svarte med et Smiil; "Høibaarneste! der er den!"
Jeg agter den saa lidt som hele Verden;
Man veed, hvor lidt jeg agter den.

     Min Olufsen! Mon dette Riimforsøg,
Alvorligen at pine mig til Spøg,
Som man saa tidt i gamle Dage
Mig saae ret løierlig til Sorg mig plage,
Ei vil  naar her du seer min spildte Sveed,
Og Blodet selv, som mig i Panden flyder 
I det jeg, af en evig Snue keed,
Med convulsivisk Voldsomhed
Mit komiske Talents den lange Næse snyder 
Opvække din Medlidenhed?
Og røre dig, til Pen i Haand at tage,
For i en lille venlig Passiar
Til den for-kîelede Knud Siællandsfar
At seile deels og deels at age?
Lad see! det kommer an derpaa!
Jeg Brevet, som det eengang er, lâr gaae.

      E. S.
Hils vor Fru Lotte med et Kys paa Munden
      Fra Baggehunden!
Hils med et Haandtryk, hvis du møder ham,
      Vor gamle Pram!
Hils med et Kys paa Haanden hver en Frue,
      Vi begge hue!
Men hils især med meer end alle Kys
      Din egen  Tys!
</body>
</poem>

<poem id="baggesen2001112605">
<head>
   <title>Elleskovs Mysterier</title>
   <subtitle>
      <line>Til Fru Conferentsraadinde Brun</line>
      <line>Med en Afskrift af de følgende Breve</line>
   </subtitle>
   <toctitle>Elleskovs Mysterier</toctitle>
   <indextitle>Elleskovs Mysterier</indextitle>
   <firstline>Hvilken Najas tør sin Skaal vel gyde</firstline>
   <notes>
      <note>Bidrag fra Svend Olav Andersen.</note>
      <note>,,De følgende Breve'', dvs. ned til og med <i>Hilsenen fra Hovedstaden</i>.</note>
   </notes>
   <quality>korrektur1</quality>
</head>
<body>
                               <small>Kiøbenhavn, den 1ste Mai 1813.</small>
     "Hvilken Najas tør sin Skaal vel gyde
"Ned i Helikoniaders Elv?
"Hvilket Blomst tør Engens Hyrde byde
"Blomsterbreddens Dronning, Flora selv?
"Hvilken Sang tør Dalens Digter stamme
"Alpebardernes Egeria?
"Hvilken Tone har min Cithars Gamme
"Værdig Harpens Polyhymnia?
"Ingen!  Bækken standser, Rosen blegner,
"Skialden tier, lyttende til dig!
"Ned for Altret i din Lund jeg segner:
"Hvad jeg byder, selv du skiænkte mig."

     Saa for atten Aar jeg mig kan minde
Bæved tvivlsom alt mit Digtermod,
Nogen Gave værdig min Veninde
Mellem mine Sangforsøg at finde 
Og jeg gav den søde Sangerinde
Syngespillet Erik Eiegod.

     O! men, Hulde! hvad skal dennesinde
Musen byde dig af nye Forsøg,
Danmarks Sprog en værdig Krands at binde
Af sit Lunes Alvor eller Spøg?
Hvad er af det sidste, jeg har levet
I de sieldne Livets søde Blun,
Drømt og digtet, siunget eller skrevet,
Værdigt Musen Frederikke Brun?
Atten Aar er Digtren ældre blevet,
Ingen Roser, som i Sangens Vaar
Danmarks Piger fletted om hans Lokker,
Ak! men Vinterliliernes Flokker
Krandse hyppig alt hans brune Haar;
Og af Roserne fra hine Dage,
Meer, end alle Laurbærkroners Bram,
Dyrebare Kiærlighed og ham,
Ere nu kun Tornene tilbage.

     Ligemeget! Torne selv, hvis Stik,
Medens vore Fingrespidser bløde,
Minde om de duftende, de røde,
Nektarfulde, friske, kiælne, søde
Salighedens Smiil og Himlens Blik,
Vi paa Livets første Bane nøde ,
Hvergang Længsel imod Længsel gik 
Og hvert Nyn, som qvalt paa Munden døde,
I et Suk sin søgte Mage fik 
Hver Gang Læbe Læbe kom imøde
Med Uskyldighedens Trylledrik,
Og i Elskovs Rosenmorgenrøde
Jeg til hende heldet, hun til mig,
Tvende Duggens klare Perler lig,
Aand i Aand vi begge sammenfløde 
Disse Rosers Torne saare sødt,
Trods hvert Sting af dyb veemodig Smerte,
Hvert et evigungt uskyldigt Hierte,
Som for Livets Liv er ikke dødt.
Altsaa, trods det gamle Sprog af Tode,*)<note>*) Hvorlænge vil Forfatteren af Ungdomsarbeiderne vedblive at være ung?</note>
Trods min Alder og min Stand,
Som i denne Pakke lâr formode
Klagesang og Læredigt og Ode
(Hvad man af en sat alvorlig Mand,
Som en Prøve paa hans sidste Mode,
Rimelig i Riim end vente kan),
Trods vor Verdens Stemning nuomstunder,
Trods den Cours, jeg selv og sukker under,
Evig unge Sangerske, velan!
Sender jeg Dem denne lille Pakke
Fuld af overgiven Ungdomsskierts
I lidt meer end læselige Vers.
Tag med, hvad jeg arme har, til Takke!
For imidlertid at vie Dem ind
I mit Lunes egentlige Mening
Med mit Givtermaal og nye Forening,
Kort: med hele Pakkens Sands og Sind,
Maa jeg Dem i Korthed først berette
Fristelsen til dette Rimerie,
Det historisk grundede deri,
Skiemtens ramme Alvor, nemlig dette:

     For omtrent halvandet Aar
(O! det er mig, som det var i Gaar)
Kom jeg, eene, som jeg gaaer og staaer,
Med mit lille Hul i Hagen,
Med bemeldte Lilier i mit Haar,
Og en Støvle paa, samt Magen 
I en luslidt Frak (hvormed jeg gaaer
Endnu hiemme hele  Formiddagen,
Endskiøndt Fløilet er af Kragen),
Med et Hierte, som i Brystet slaaer
End for alt, hvorefter i dets Vaar
Det var snagen 
Og med syv og fyrretyve Aar,
Ak! paa Bagen 
Paa min Reise giennem Odins Øe
Til et Slot, paa Bredden af en Søe,
Rundt omkrandst i Aftenrødens Lue
Af Naturens grønne Herlighed,
I fortryllende Beliggenhed
Næsten som Sophienholm at skue:
"Hør, Farlille, med Forlov!"
Spørger jeg en Bonde ved sin Plov
Midt paa Marken,
"Hvad mon Gaarden hedder der bag Parken?"
Elleskov!
"Elleskov?" Til Punkt og Prikke
Navnet paa en Herregaard,
Hvor en riig og fornem Ven, jeg ikke
Havde seet i atten Aar,
Boede med sin nye Frederikke!
Pludseligen Lyst jeg faaer,
Ham i Slottet mellem hine Bøge
At besøge,
Og  jeg gaaer.

     Ved min Indgang kom imøde mig
Slottets Herre  Slottets Frue 
Herrens Datter  Fruens Søn 
 Første, som hver anden af mit Kiøn,
Anden, som Frue Venus Aphrodite,
Tredde, som den yndigste Charite,
Fierde, som Cupido skiøn.
Mod'ren mig med milde Lader
Bød velkommen  Sønnen sprang 
Datt'ren smilte  begges Fader
Kiærlig mig om Halsen hang.
Ingen Skye vor Himmel dækked 
Elleskovens Ekko klang 
Ellemosens Frøer qvækked 
Ellenattergalen sang.
Dette Giensyn fulgte glade Dage,
Trods vor Østenvinds Natur,
Der os kaldte Vinteren tilbage,
Midt i Vaaren inden Slottets Muur.
Til Sophienholm jeg her fandt Mage:
Leved flot i Sang og Viin og Kage,
Og i alt, hvad, som De veed, kan smage
Got en stakkels Troubadour.
Datteren, som Rimet kalder Lotte,*)<note>*) Det kalder hende ogsaa Line, som man vil see.</note>
Da den Yndiges Beskedenhed,
Hvis jeg hendes Navn Dem vilde blotte,
Sikkerlig min Muse blev lidt vreed 
Datteren især var, maa De vide,
Ret en Lilievand i Skiønheds Vaar:
Slank i Vext, med lysebrune Haar,
Hals og Skuldre liliehvide,
Næsen ganske som Adelaide,
Himmel! og kun atten Aar.
Paa min sidste Reise dennesinde,
Hvor, Orestes lig, jeg halv i Blinde
Jagedes omkring, min Skiæbnes Rov,
Kom jeg nok engang til Elleskov 
Tanken spidset paa at vinde
Det, hvortil mit Givtermaal derinde
Gav mig egentligen Lov:
Nemlig de bekiendte Rettigheder,
Gratiers og Musers Ægteskab
Elskeren i Vers tilsteder,
Uden allermindste Tab
For den blot prosaiske Tilbeder:
Disse hver reel Gemal, som saa,
Hver Forpagter af de store, raa
Givtermaalets Brutto-Herligheder
Næsten alt for fine, lette, smaa
Frie fortryllende Fortroligheder 
Ak, som selv blandt Digterne, kun faa
Vide ret at skiønne paa 
Sande Smuler af de Saligheder,
Der fra Kiærlighedens Himmel-Bord
Falde ned paa dette Gulv af Jord 
Og som Elskovs Engel der nedspreder,
Kaldende paa mig og paa mit Kiøns
Kyklihaner blandt vor Herres Høns
(Nipperne til Fryd, mens andre rutte):
Putte! Putte! Putte! Putte!

     Meer at sige har jeg ei behov
Til Forklaring for en Læserinde,
Der, som attisk yndig Digterinde
Høit ophøiet over al min Lov,
Musa selv  det kolde Nords Musarion 
Ak! og Moder til min Sangs Psycharion 
Selv om Gratiernes Juleleg,
Alle Pieridernes Mysterier
Og deslige himmelske Materier
Udentvivl veed meer end jeg.
</body>
</poem>

<poem id="baggesen2001112606">
<head>
   <title>Brudevielsen i Fior</title>
   <subtitle>Til Frøken Ellina v. Astrup</subtitle>
   <toctitle>Brudevielsen i Fior</toctitle>
   <indextitle>Brudevielsen i Fior</indextitle>
   <firstline>Min elskede  (bliv ikke bange!</firstline>
   <notes>
      <note>Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
                                              <small>Elleskov, 1813.</small>
     Min elskede  (bliv ikke bange!
I Vers, især i dem, som er lidt lange,
Der kommer tidt en Parenthes,
Hvoraf den hele Mening først kan sees) 
Min elskede, som sagt  - (nei! bryd ei ud i Latter!
Hør med Taalmodighed Begyndelsen dog ud
Af Verset, som tør blive got, vil Gud) 
Min elskede Herr Vens livsaligsøde Datter!
Tillad, at jeg paa denne Foraarsdag,
Da Skiønhed selv blev fød i Deres anden Moder,
Og Elskovsguden her, den skiønneste blandt Poder,
Et Ønske bringer Dem i den mig egne Smag
(Den muntre nemlig og den parenthetiske),
Der synes mig, naar man i Vers
Med dit og dat vil bryde overtvers,
Den artigste, om ei den mest poetiske!

     Det dit og dat, min elskede  (De veed
Nu eengang Resten af Titulaturen) 
Hvorom jeg vilde give Dem Beskeed,
Er netop noget af det beste i Naturen,
Om ei det allerbeste: Kiærlighed.
Bliv nu igien ei bange!  Kiærligheden,
Jeg taler om, er uden Fare, frie
For al slags Heftighed og Raserie,
Ja selv for mindste Jalousie,
Og anden slem Melankolie 
Min Kiærlighed er, saa at sige, næsten
Aldeles modsat den, der kaldes saa af Præsten 
Skiøndt den er derfor ingenlunde Had;
Den nemlig târ med meget lidt til Takke,
Har Støvler paa, gaaer i en simpel Frakke 
Er egentlig et Barn, og bær sig ad
Ret som den lille Broer, naar han faaer Mad.
Skiøndt jeg er bleven stor i ydre Vexten,
Indvortes er jeg bleven, som jeg var
Paa Skiødet af min Moer og Knæet af min Fâr.
Men nu, min elskede  (De veed nu selv)  til Texten!

     Mit Ønske nemlig er paa denne Fødselsdag,
At Kiærligheden mellem os en Sag
Af noget større Vigtighed maa blive
End den, jeg her i Hast Dem kan beskrive 
Og at der virkelig maa komme noget ud
Af Brudevielsen i Fior, hvis Følge
Jeg ikke kan og ikke vil fordølge,
Mig giør en Smule Hovedbrud 
Thi Følgen var  at en høibaaren Junker,
Baron, og Ridder, og hvad veed jeg? maaskee meer 
Med femten, sexten Ahner, eller fleer 
Der venteligen og har flere Grunker
Og færre Koner, end jeg har  fik  om
Just ikke Ja  saa dog ei Nei  og som
Jeg ei, som sagt, min Line kan fordølge,
Mig syntes en ret selsom Følge.
Jeg meget bedre lide gad,
At denne Vielse til Følge maatte have
Lidt overgivent (om just ikke reent af lave),
Lidt snurrigt, kiælent, hvad man kalder Mad
For Maans, imellem os, kort sagt: jeg veed ei hvad.

     Tidt skeer det rigtig nok, naar man skal sige sanden,
At man blir viet til een, og târ en anden 
Men det er Givtermaal derefter saa 
Hvad bindes blot af Præster nuomstunder,
Der spille paa Fiol, er lidt at stole paa.
Hvis sligt et verdsligt Baand kan brydes som et Straa,
Ved første Leilighed, er intet Under;
Men Baand, som bindes ved en Moders Haand,
Saa got som næsten af den Helligaand,
Dog burde, synes mig, en smule længer holde,
Særdeles Frøkener, der er lidt kolde,
Og som dem gierne lade binde med
Den alleryderste Forsigtighed.
Jeg regnede just paa, du hulde,
Tak skee den overmaade store Kulde,
At Baandet, som os bandt saa kiøligt fast,
Dog i det allermindste vilde holde,
Til Isen overalt i Beltet brast.

     Det være, som det vil  Baand, heede eller kolde,
Ja løse, brustne selv, er altid Baand!
Din Haand  (jeg siger du til alle Mine)
Din Haand, min lille, søde, kolde Line,
Blev eengang knyttet i min Haand
Høitidelig, ved selv din Moders Ægtevien:
Givt dig engang, ved Hielp af Præst, med hvem du vil!
Mig plager aldrig Jalousien
(Der er for meget kiedsomt i'en) 
Mig hører du eengang for alle til 
I det Slags Givtermaal og Ægteskab at sige,
Der blot bestaaer i Spøg, og Sang, og Digt,
Og Kys paa Haand, og Kys paa Mund, og sligt,
Som i en Juleleeg forskrækker ingen Pige 
Som ingen Klosterjomfru giør Fortred 
Og ingen Landsbyfrøken rødmer ved 
Og som i al Uskyldighed
Selv Engle lege med hver Søndag i Guds Rige.

     Mit Brudgom-Ønskes Slutning er:
Lyksalig som livsalig vær
I denne Vaar og mange mange fleere!
Givt eller ugivt hav bestandig kiær
Den Sanger, som dig nynned dette her,
Og som dig snart vil nynne noget meere.
</body>
</poem>

<poem id="baggesen2001112607">
<head>
   <title>Den forgiæves Anraabelse</title>
   <subtitle>Til Fru v. Astrup, paa hendes Fødselsdag</subtitle>
   <toctitle>Den forgiæves Anraabelse</toctitle>
   <indextitle>Den forgiæves Anraabelse</indextitle>
   <firstline>Tre Gange jeg i Morges anraabt har</firstline>
   <notes>
      <note>Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
                                             <small>Elleskov.  Formiddag.</small>
     Tre Gange jeg i Morges anraabt har
Den yndigste blandt alle skiønne Muser
(Næst dem, som Slottet selv, hvori jeg sidder, huser)
Om en tredoppelt Evne til et Svar
Paa hvert et Himmelvink, som her min Aand beruser:
Jeg vilde nemlig svare paa det Smil,
Som Foraarssolen skiænkte her mit Øie,
Skiøndt det, desværre, varede kun føie 
Jeg vilde svare paa den Lilles Piil,
Som traf mig her, og paa de smukke Noder,
Han har tilfælles med sin skiønne Moder,
Naar han er ikke alt for vild 
Især jeg vilde svare paa de søde
Huusmoder-Vers af Æblegrød med Fløde,
Der raktes mig af Deres hvide Haand,
Og fast saa sødt fortryllede min Gane,
Som Deres Smil fortryllede min Aand 
Tre Gange raabte jeg, som sagt (imod min Vane),
Paa Musen, der ved saadan Leilighed
Gemeenlig kommer, før jeg selv det veed 
Omsonst! der ingen Muse kom!  En Stimlen
Af alle Ni jeg havde ventet mig
Paa Deres Fødselsdag, selv upaakaldt. Ved Himlen!
Ved Deres Blik og Kinder! ved hver Flig
Af dette Tørklæd høit paa Panden bundet,
Og selv for Munden rundt om Hovdet vundet 
Ved dette Tørklæd, som er Himlens lig,
Naar Solen eller Maanen skiuler sig
Bag hvide Skyer  sligt unaturligt Under
Fortiener, at jeg ret i Mag
(Endskiøndt jeg haster lidt hver Fødselsdag)
Paa sammes Ubegribelighed grunder.

     For mig at give desto bedre Stunder
Og Kraft til Grublen, vil jeg spise først,
Og slukke denne Morgens lange Tørst -  -  -
Hvem veed  maaskee naar den er slukket 
Naar jeg har først lidt Nektar drukket,
Og styrket mig med lidt Ambrosia 
Om det mig ei lidt museligt indgiver,
Hvis Musen selv og udebliver?
Der er dog meer end eet Kastalia!
Hvor fik de mange lykkelige Skialde,
Som aldrig nogen Muse kalde,
Det ellers fra?
</body>
</poem>

<poem id="baggesen2001112608">
<head>
   <title>Den mistænkelige Tandpine</title>
   <subtitle>Til Samme</subtitle>
   <toctitle>Den mistænkelige Tandpine</toctitle>
   <indextitle>Den mistænkelige Tandpine</indextitle>
   <firstline>Nu har jeg spiist og slukket Tørsten efter</firstline>
   <notes>
      <note>Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
                                                  <small>Eftermiddag.</small>
     Nu har jeg spiist og slukket Tørsten efter 
Hvorefter troer De?  Viin og Vand maaskee? 
Nei! efter hvad der styrker mine Kræfter
Som Digter og som Forsker: Dem at see.
Nu kan jeg grunde med lidt Held paa Tingen,
Hvorfor jeg trende Gange matted mig
Med Bøn til Musen i mit Morgenskrig,
Og hvorfor trende Gange der kom ingen.
At meene, det gik til med Troldoms-Kunst,
Forbyder mig Naturens Orden 
Og intet skeer i Himmelen omsonst 
Især giør Muser intet hen i Taaget;
Med ingenting endog de meene noget.

     Naar jeg betænker den Elskværdighed,
Som sand og skiøn, og udentil som inde,
Naar jeg seer op, naar jeg seer ned,
Til Deres Blik, i Deres Fied,
Og selv paa Deres Børn, udmærker Dem, Veninde!
Jeg kunde fristes til at troe for dennesinde:
At hvis man nægted mig til Dem lidt Poesie,
Som der var meer end kunstig Riimfrost i,
Det skete blot af bare Jalousie.
Men det er Sluddersladder, sandt at sige!
Skinsyge fremmed er i Musers Rige;
Den findes ei hos nogen af de ni,
Med hvem jeg har en smule Maskepie.
Maaskee de Musegiæslinger og Ællinger,
Der staae de ganske nye Poeter bi,
Derfor er ikke ganske frie 
Men det er ogsaa lutter gamle Kiællinger,
Skeeløiede, rødnæsede, genie-
fordrukne, blinde, skiæve, lamme,
Som deres Oldemoder, Maren Amme:
For Muserne, der ned fra hine stamme,
Der lærte Jordens Børn for første Gang
Lidt Englelighed, Kiærlighed, og Sang,
Er: elske disse selv og elske Dem det samme!

     Nei, søde Frue, Sagen er nok den,
At alle ni har fundet mig uværdig
Til deres Hielp, for med min ringe Pen
En lille Sang til Dem at giøre færdig,
Fordi  fordi  fordi  fordi 
Desværre! der er sikkert noget i 
Jeg noget nær har endeligen funden
Grunden
Til dette Muse-Mulerie 
De holde strængere paa visse Pligter
Og visse Rettigheder, end man troer,
For den jomfruelige Digter,
De lemmed ind i deres Chor! 

     O Kys! de reene Toners kiælne, milde,
Melodisk klare, søde, sande Kilde!
Kun eders Druers Viin til Trylleklang
Opliver Digtrens ellers døde Sang!
Forgiæves Liv og Aand den Sanger efterstræber,
Der ei om eders Nektarruus fik Nys;
Thi hver en Honning fra Catullers Læber
Er Dug, som paa de lykkelige klæber,
Af hulde Lesbiers Aurorakys.
O! hvis det danske Sprog, i Riim, hvis Sølvflud ruller
Med lette Vover, Bækkens Rislen lig,
Mens giennem klare Hvirvlers Smilehuller
Hver Tankes Steen paa Bunden viser sig,
Mig lykkedes, i Kappen med Tibuller
Og med Virgiler, uden synlig Tvang
At hæve til den livelige Klang,
Vort Nord i Sydens Tonevæld tilbeder,
O søde, kiælne Kilder til min Sang,
Uskyldige! det skyldes eder!

     Veninde! bringer Dem ei her paa Spor
Samvittigheden, som dog aldrig svigter?
Og mærker De nu ei, hvortil jeg sigter? 

     De er, blandt alle Fruer paa vor Jord,
Den eeneste, som  i det mindste her i Nord 
Har nægtet Emmas og Selines Digter
Et Kys, hvorom han bad i Vers,
Det være sig for Alvor eller Skiærts.
Han bad nu rigtig nok derom just ikke mange;
Han kom med slig en Bøn alleene frem
Til de Velsignede, der lignte Dem
I Skiønhed, Ynde, Vid, og Sands for det Slags Sange,
Som barnlig og uskyldig Munterhed
Begavede hans kiælne Læbe med.
Men af de faa ham blev og aldrig nægtet
Den lille Gunst, hvorom jeg talte nys:
Den ægte Sangbegeistring af et Kys,
Foruden hvilken han var længst forsmægtet,
Trods alle Muser, som Poet.  Han bad
Nu rigtig nok ei heller, sandt at sige,
Dem hidindtil om den Slags Englemad
Og Gudedrik i sine Vers, saa lige 
Den Bøn: "Giv mig et Kys!" flød aldrig af hans Pen 
Men tusind Vendinger, som hver Seline fatter,
Der eengang læser gierne Baggesen,
Dem gientog ofte nok den Bøn, jeg târ igien:
"Giv mig, Seline, tusind Kys, og atter
"Titusind paa titusind immer hen!"
De havde kunnet tidligen og silde
Den læse tydeligen, hvis De vilde,
I hver en Tøddel, hver en Prik
Til Dem i mine fordums Elegier.
Selv naar jeg taug  og naar jeg tier 
I hver min Mine, hvert mit Blik,
Min Læbe Deres Læbe kom imøde
Ved hver Bevægelse, med Nys
Om hvad jeg vilde, hvis og Ordet døde,
Før det blev døbt og fik sit Navn.  Men tys!
Der kommer Musen!  (Ak! den fromme, søde!
Hun kommer, naar jeg taler blot derom,
De nektarsyge Læber alt imøde!)
Kom paa mit Skiød, du Sangens Engel, kom!
Sig mig, hvad jeg i Dag, og hvordan jeg skal skrive!
Du maa mig noget engleligt indgive! 
"Til Frøken Line  til min Søster?  ikke sandt 
"Der nys i Dands dit hele Hierte vandt?" 
Naturligviis  men og  til hendes Moder,
Som jeg tilønsker alle Livets Goder,
Og som jeg Ønsket gierne synge gad
Med lidt Begeistring og  jeg veed ei hvad.
"Det kan du ei!"  Det veed jeg nok, min Engel!
Men det kan du!  "Jeg ikke heller, thi 
"Du veed nok selv, at der til Poesi,
"Foruden Kunstens Hielp, er nødigt lidt Genie?" 
Har jeg da intet? Er jeg reent en Bengel? 
"I hendes Øine, troer jeg."  Himmel! Jord!
Saa er jeg det maaskee!  "Jeg vil dig noget sige
"(Men mellem os, og ikke mine Ord),
"Hun giør kun lidt af dig og dine Lige;
"Hun elsker Vers maaskee, men ikke Versets Elv,
"Den arme stakkels Versemager selv,
"Naar det er ikke hendes Mand, der baade
"Giør Anlæg til et Paradiis,
"Og til adskilligt meer paa Digterviis,
"En ægte plastisk Digter paa en Maade 
"Den eeneste Poet, som hendes Naade
"Ret hiertelig har kiær. Dig er hun ikke god,
"Det veed jeg!"  Men hvoraf (hvor iisner alt mit Blod!)
Hvoraf  fortæl mig alt, du søde Putte! 
Hvoraf har du det kunnet slutte?
Du troer, fordi hun nægtede mig et 
"Det ogsaa vel; men ikke blot for det!
"Du veed, at hun har havt et Slør for Munden
"De otte Dage, du har været her,
"Og troer, Tandpine Skyld i den Indhylling er;
"Men jeg, imellem os, veed Grunden" 
Den være hvad den vil, er den ei smertelig,
Saa skal den inderligen glæde mig! 
"Glæd dig kun ei for tidlig! Hun misunder
"Dig ikke blot et Kys af denne søde Mund,
"Men selv at see den! Er det saa et Under,
"At din Begeistring falder lidt i Blund,
"Om ikke daaner, døer  af hvad forgiæves
"Du skiuler for dig selv  af Skamfuldhed,
"Ved dagligen, isteden for at hæves,
"Saa haanligen at trykkes ned?
"Vil du indbilde mig, det ei dit Indre smerter,
"At see saa haardt mod dig det ømmeste blandt Hierter,
"Saa grusomt haardt, at selv det foretrak
"En Krydderposes Kind- og Mund-Kompresser
"For dine Læbers og dit Bliks Karesser?
"Hun ynder dig saa lidt som din Tobak,
"Det kan du vide!"  Muse! grumme Muse!
Du dræber mig!  "Du vil mig sige Tak
"Engang for min Advarsel! Saae du ikke
"Forleden Dag de hadefulde Blikke,
"Hun lynte dig?"  O Muse, hendes Kuld
Er ligegyldig kun, ei hadefuld! 
"Saa elsker du da meer det ligegyldige?" 
Gud frie os, nei!  jeg veed ei hvad 
Naar galt skal være, heller hendes Had!
Jeg er og bliver, hvor det gaaer, den skyldige.
Hvi bruger jeg Tobak? hvi blev jeg ikke fød
Lidt meer elskværdig, og lidt længer før min Død?
Hvi lod jeg ikke først mig blinde,
Før jeg mig vovede saa nær,
Som her,
En umodstaaelig Øietryllerinde?
Som Tithon dog maaskee jeg blev Aurora kiær? 
"Bliv den du er!
"Alt dette lâr sig vel med Tiden finde!
"Jeg lidt igien vil trøste dig:
"Hvad du end ei har vundet, kan du vinde." 

     O sig mig, naadige Veninde!
Før jeg blir Tithon alt for lig,
Om Musen lidt for from og venlig dennesinde,
Rørt af Medlidenhed, som sømmer en Gudinde,
Med blotte Ord har smigret mig?
</body>
</poem>

<poem id="baggesen2001112609">
<head>
   <title>Sextendeelen</title>
   <subtitle>
      <line>Til Jomfru C***</line>
      <line>Da hun i en Juleleeg havde skænket mig Sextendeelen af hendes Hierte</line>
   </subtitle>
   <toctitle>Sextendeelen</toctitle>
   <indextitle>Sextendeelen</indextitle>
   <firstline>Sextendedeelen kun af en fortryllende Maaned</firstline>
   <notes>
      <note>Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
                                                       <small>Elleskov.</small>
Sextendedeelen kun af en fortryllende Maaned
     Skiænkte mig sildigen her i Glædernes Iil,
Ak! da mig mangen et Haar paa Hovdet alt graaned,
     Yndige Pige, dit venlige lidende Smil!
Men i de flygtige Glimt paa Livets natlige Veie,
     Klart, som et Speil, for hver himmelsk Gestalt,
Samled mit Øie dog nok det sieldne Værd af dit Eie,
     For at misunde den Mand, du vil skiænke det alt.
Sextendeelen i Spøg du skiænkte mig kun af dit Hierte;
     Men af en Himmel, i Skiemt selv, er en Sextendedeel
Meer for en Digter end hver alvorlige Skat, ham forærte
     Lykkens den jordiske Gud, vægtig og holden og heel.
Hvad kan dig skiænkes igien, dit Hierte værdt, af mig arme?
     Sextendedeelen af mit, ak! som ei længer er ungt,
Tynget af Smerter og Savn, og fuldt af elskende Varme,
     Synes mig mindre for lidt, Spøg imod Spøg, end for tungt.
Men naar du læser paa ny, hvad alt i smeltende Toner
     Nynnedes, Muser og selv Gratier værdigt, af mig
Danmarks yndigste Møer og Danmarks ædleste Koner,
     Tag i det mindste deraf Sextendedeelen for dig!
</body>
</poem>

<poem id="baggesen2001112610">
<head>
   <title>Hierte-Parcellerne</title>
   <subtitle>
      <line>Til Frøken Ellina v. Astrup</line>
      <line>Da hun, isteden for en Sextendedeel, skiænkede mig sytten Deele</line>
   </subtitle>
   <toctitle>Hierte-Parcellerne</toctitle>
   <indextitle>Hierte-Parcellerne</indextitle>
   <firstline>Hvis nogensinde var i noget Huus</firstline>
   <notes>
      <note>Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
                                           <small>Elleskov.</small>
     Hvis nogensinde var i noget Huus
En fuld begeistret gammel Sanger,
Der paa en Sofa sad i salig Ruus,
Som aldrig sad paa nogen vinget Ganger,
Imellem Trapezunt og Thy,
En Elskovs-Digter, gammel eller ny,
Saa er det mig forkiælte, her i Stuen,
Imellem Frøkenen og Fruen,
Den eene hvid, den anden sort,
Imellem begge Sangens yngste Muser,
Hvis Snak og Nynnen om mit Øre suser,
Hvis Smiil og Blik omstraale mig  og kort,
Hvis Ynde jager al min Kummer bort.

     I denne min Begeistrings danske Have,
Hvor friske Liliers og Rosers Duft
Tilvifter mig paa frosne Grave,
Trods Vaarens Slud og Taager, Edens Luft,
Af Digterglæde jeg blev reent af Lave,
Hvis jeg den i et Riimbrev ei gav Luft.
Men o! til hvilken af de tvende,
Som her lyksaliggiøre mig
Med Stikken, Prikken, og hvad let kan hænde,
Naar man sig ikke ret kan snoe og vende
I fire smukke Hænders Sofa-Krig:
Som, for Eksempel, Kneb i Ørets Flig,
Lidt Knips paa Næsen, Smæk i Smæk paa Munden,
Og andet saadant kiælent Pillerie,
Som der er rigtig nok lidt Peber i,
Men som dog smager sødt i Grunden
En Mand som mig, der lod sig vel,
Naar det kom an derpaa, slaae reent ihiel
Af Gratiernes egne Hænder 
Til hvilken af dem begge, spørger jeg
Mig selv, mon du dig best i denne Stemning vender
Med dine Tankers Klang i Rimets Strengeleeg?

     Til dig, min Line  da du, som min Kone,
Har første Ret til hver en kiælen Tone,
Til hvert et Nyn, til hver en Sangens Duft,
Hvori mit Hierte gier sin Fylde Luft.
Viid da, der skiuler sig i dette Hierte
En Fryd, der kunde blive let til Smerte,
Hvis ikke sammes Lyst til noget meer
Sig inden Aften noget stillet seer:
Den Fryd er nemlig den, de sytten Deele,
Du gav mig af dit Hierte, skiænkte mig,
Hvis Næse rigtig nok har aldrig spidset sig
(Da jeg er aldrig næsviis) paa det Hele;
Men som den Nykke har imidlertid:
At alt, hvad der er halvt  selv halve Piger,
Og halve Koner  halve Himmeriger 
Mig er imod, især i denne Tid,
Da næsten alt er halvt  og alle Ting paa Jorden
Halv Erter og halv Bønner i Kaffee 
Halv Jordbær- og halv Haisan-Løv i Thee 
Halv Iislandsk, kort, og halv Rapee
(Som min Tobak og dette Brev) er vorden.
Naar i bemeldte Fryd lidt dybt jeg nemlig seer
Og den omtalte Medgivt overveier,
For ret at vide, hvad jeg eier,
Er sytten hverken mindre eller meer
End Halvten af de tredive og fire
Smaa Elletræer, som i din Elskov spire 
Thi Skoven selv, dit Hierte nemlig heelt,
Blev jo i fiir' og tredive Parceller
Ved første Plantning af Naturen deelt;
Og sytten kan man, skiøndt det lader mange,
I fiir' og tredive dog have tvende Gange 
Jeg deraf slutter, at en anden Mand
Med Tiden var engang i Stand,
Ja maaskee strax, at vinde lig'saa meget:
Den anden Halvpart nemlig, der maaskee
Den beste torde være, skal man see 
Og dette, synes mig, er noget eget 
Det reent forstyrrer min Speculation
Paa lille, spæde, grønne Skoven,
Og alt hvad mig tilkommer efter Loven,
Nu strax, og siden, af din blomstrende Person.
For nu at ende dette Bryderie,
Og Hiertet mig i denne Punkt at lette,
Du, som min Capital af Rimerie
Nu eengang, til min Lykke, stikker i,
Du søde Giemstand for min Plan i Poesie
Til et betydeligt og sikkert Skoverie,
Som Elskovseier!  er mit Forslag dette
(Jeg haaber, før Terminen er forbi 
Jeg meener: dette Foraarsfrierie
Til din Besiddelse, vi komme vel tilrette):
Du har mig sytten Eller alt
Med Rod og Top i Hierte-Lunden givet,
Hvorefter her paa Elleskov,
Naar jeg var vaagen, naar jeg sov,
Min Digteraand saa længe havde hivet,
Reent ude af sig selv, til i min Lod de faldt 
Eet til endnu giør atten, rigtig talt;
Og atten vilde jeg saa gierne have.
Jeg efter atten overalt
Fra Barnsbeen af var reent af Lave.
Hvoraf det kommer, veed jeg ei;
Men atten  jeg vil ikke lyve 
Mig gaaer for nitten selv og tyve,
Da sytten derimod er af min Vei,
Undtagen for saa vidt de nærme sig til atten 
For disse târ jeg af bestandig Hatten
I Prosa som i Poesie:
De synes at fordopple mine Glæder,
Min Nydelse, min Rigdom, og min Hæder,
Ved at fordopple mig de ni 
Særdeles mig i Grønt, som staaer paa faste Fødder,
Hvert andet Tal for Hovdet støder:
Hvad i mit Eden lokkende skal staae,
Og lysteligt at see, og værdt at smage paa,
Bestandig atten være maa,
Og var det og kun atten gule Rødder:
Mig synes, dette Tal kan aldrig blive lens
I Skiønhed, Vid, og Smag, og hvad jeg ellers ændser 
Maaskee det kommer af, jeg hedder Jens,
Og inden Digterparadiisets Grændser
Der blomstred netop atten Jenser.

     O! søde Line, som paa mine Knæ
Jeg her i fem Gang atten Riim credentser,
Afslaae dog ei din Jens, din lille Skræ  -  -
Hvad siger jeg? jeg færdig er at græ  -  -
Paa jydskfranzøsk, i Wesselske Sententser,
Som om jeg var et tragisk Kræ,
En Strømpeløs, en Hierte-Tyv, et Fæ,
Som hin, hvis Kiærlighed gik over alle Grændser 
Afslaae mig ikke Nyet til mit Næ:
Det eene lillebitte Hiertetræ,
Som mangler til mit Eden  og som kunde
Saa deiligen min Eiendom tilrunde 
Som vilde skiænke mig det bedste Læ
Mod Tidens Storm  og som, mig eengang givet,
Skal vorde Livsens Træ mig her i Livet!

            E. S.
     Hvis du mig ikke skrivtlig gier det snart 
Syg var jeg alt i Gaar  saa er det klart
Med mig, din halve stakkels Ægtemage:
Du aldrig meer i dine Dage
Faaer Brev fra mig, som dog for dig blev fød 
Som spiiste dog engang din Ripssaftgrød 
Som stemte selv din Cithar paa dit Skiød 
Og kyste dig, du Lilie, rosenrød;
Thi for at giøre noget, maa man leve,
Og man kan selv ei skrive ret til Nød
Smaabitte løierlige Jensebreve,
Naar man er overmaade død.
</body>
</poem>

<poem id="baggesen2002112612">
<head>
   <title>Uglerne i Ellemosen</title>
   <subtitle>Til samme</subtitle>
   <toctitle>Uglerne i Ellemosen</toctitle>
   <indextitle>Uglerne i Ellemosen</indextitle>
   <firstline>Nys skreg jeg ud min Glædes Raserie</firstline>
   <notes>
      <note>Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
                                            <small>Elleskov</small>
     Nys skreg jeg ud min Glædes Raserie,
Og tømte Salighedens Pose
I overgiven Poesie,
Med atten Deele Spøg og sytten Alvor i,
Til Svar, Ellina, paa din Engle-Prose.
Men dermed er det ei forbi!
Jeg maa endnu berøre (for at frie
For mulige Skikaners Bryderie
Mit nys specificeerte Skoverie)
De mig tilkommende Parcellers Ellemose,
Som der er, troer jeg, Ugler i.
Du spørger mig, hvad der vel blier tilbage
Til Frieren? Jeg kunde svare dig:
Fast alt, hvad hos en Brud, i vore Dage,
En nogenlunde god, antagelig,
Fornuftig Mads, som Brudgom, ønsker sig.
Du har jo meget meer end Skoven,
Jeg fik Parceller af; du har jo Jord
Rundt om den, det tilkommer efter Loven
Den Mand, som eier Godset, og som boer
Paa Stedet, for saa vidt jeg troer 
Du har jo meer end disse Yndigheder,
Som den, der lever halv af himmelsk Luft,
Og halv af Liliers og Rosers Duft,
I sin Uskyldighed tilbeder 
Du har jo meer end Elskovs Saligheder,
Meer end poetisk Rigdom, meer end Skov,
Og hvad i den jeg har behov,
For mig paa Sangens lette Vinge
Lyksalig op og ned at svinge 
Du har jo Agre, som lidt meer indbringe,
Og hvor kan kiøre Prosaistens Plov 
Du har jo udenfor de Eenemærker,
Hvor mine atten Træer staae,
Hvor mine Nattergale slaae,
Og hvor dirrlirre mine Lærker,
En Grund, som man kan bygge paa 
Et Vang, hvor man en Hoben Høe kan slaae 
En Mark, hvori man kan Kartofler saae 
Og selv en artig lille Kiøkkenhave,
Der, hvis man holder den i Ave,
Til Huusbehov kan yde rigelig,
Hvad Grønt en Mand af oeconomisk Skiønne,
Der ikke giør for meget af det Grønne,
Kan ønske sig 
Du har desuden jo en mægtig Hoben
Løsøre, Møbler, hvoraf sikkert eet
Er fuldt af Linned  hele Garderoben
(Hvoraf jeg knap har femte Parten seet)
Medhvad du har af Seng  om ikke Senge 
Samt hvad du giemmer alt, og arve kan i Penge:
Din Klosterfrøken-Kapital,
Der bliver større hvert Qvartal,
Og som formodentlig vil stige
Med vores danske Cours i det uendelige,
Foruden mangen anden Eiendom,
Som jeg vil ikke tale om 
Du er og bliver jo for Resten (hvad man skatter,
Naar man er ikke ganske fra i Gaar
Og selv i Statskalendren staaer)
Din adelige Faders Datter,
En Herlighed, som ei kan røves dig,
Om nok saa meget end du skiænker mig!
Ellina, du har meer end nok tilbage
For en solid prosaisk Ægtemage;
Og, skulde det og være en Poet,
Nu Herre Gud! saa har man før vel seet
For Amors Alter paa Parnassets Skammel
En ung at blive stukken af en gammel 
En ung er overalt gemeenligen lidt gal
(Jeg var det selv engang), og som Gemal
Han neppe saa nøiagtig tæller
Hver Nytaarsdag,
Som jeg, med fyrretyve paa min Bag,
Sin Elskovs sytten eller atten Eller 
Desuden er jo det aldeles ikke heller
Min Linas, men kun min og Herr Rivalens Sag.

     Nei! hvad der er mig Tornen til min Rose,
Er ikke den Bekymring hidtildags;
De Ugler, som jeg finder i min Mose,
Er  uden just mig selv at rose 
Uroligheder af et andet Slags.
Stik overalt mit Hierte let ei saare
Af Larver, som først blive Bier ad Aare;
Min Hierne blev for længe siden frie
For Griller, som der kun er Griller i 
Nei! hvad der ikke ret vil i min Hue,
Og hvad mig synes ikke meget due,
Er, at du af min Kiærlighed
I disse Dage, som du veed,
Isteden for lidt Feber, fik lidt Snue,
Der trods min Sang bestandig varer ved,
Og meer og meer târ til. Den Bi-Omstændighed
I Hovedet har sat mig mangen Flue 
Som om du havde (trods det Nye,
Jeg gav dig om min Elskovs hele Varme)
Faaet Trækvind af mit Blik, og  det sig Gud forbarme! 
Forkiølt dig reent i mine Kys?
Hvis det er sandt  jeg ikke blot af Glæde
Maa synge, pibe, fløite, klukke, græde,
Og Qvalme, Sting, og Slag, og Krampe faae 
Hvis det med Virkningen af mine Heftigheder,
Som din og dine Gratiers Tilbeder,
Sig virkelig forholder saa,
Jeg ikke blot af alskens Fryd, min hierte!
Men selv af alskens Sorg og alskens Smerte
Maa ganske fra Forstanden gaae.

     Min Lina! tag i Dag en lille Pennepose,
Og skiær deraf en venlig lille Pen,
Og skriv mig et par Trøstens Ord med den,
Der kunde jage bort de Ugler af min Mose,
Og trække Tornen ud igien!
Hvis du den trækker ud og Uglerne fordriver,
Skal vorde meer end muntert Rimerie,
Skal vorde meer dig værdig Poesie,
Med sytten Deele Spøg og atten Alvor i.
Hvad Musen dig herefter skriver.
</body>
</poem>

<poem id="baggesen2002112613">
<head>
   <title>Min egentlige Genialitet</title>
   <subtitle>Til Kammerjunker Jacob v. Benzon i Odensee</subtitle>
   <toctitle>Min egentlige Genialitet</toctitle>
   <indextitle>Min egentlige Genialitet</indextitle>
   <firstline>Du, som blandt alle Nordens Mænd</firstline>
   <notes>
      <note>Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
                                                 <small>Elleskov, 1813.</small>
     Du, som blandt alle Nordens Mænd
Har meest af Sydens hulde Varme,
Og frit endog fordoppler den
I Elskovs som i Venskabs Arme 
Der, altid god og altid glad,
Giør uophørlig vel mod Næsten,
Næstinden, og jeg veed ei hvad,
Foruden først at spørge Præsten
(Hans ellers gode Ven for Resten),
Hvordan man dermed bær sig ad?
Der, snart i Østen, snart i Vesten,
I dansk og fransk Velgiørenhed
Dig binder ei til Tid og Sted,
Men i en Hytte, nær en Throne,
Hvorhelst du seer en Leilighed
Til Folk med Livet at forsone,
Giør for en Pige, for en Kone,
Ja selv for en Parnas-Coureer,
Som i Forlegenhed du seer
For Nattely, for Hat, for Frakke,
Og Vinterpels ombord paa Smakke,
Alt hvad du kan  om ikke meer-
Min gode giæstfrie Jacob Bendsen,
Hvis von og zon og Junkerie,
Som der er bare Navnstads i,
(Skiøndt selv en Mand af Navnværdie,
Der ikke just er ganske frie
For Titel-Snurrepiberie)
Jeg springer over uden Ændsen!
Her har du endelig det Brev,
Du burde havt for længe siden,
Hvortil mig alt mit Hierte drev
Strax efter din Tilbageriden
Fra Odinskovens Overdrev.
Erindrer du, af dig jeg blev
Ei blot til Trolleborg henaget,
Men og paa Vei til Hest ledsaget?
Her har du, siger jeg, det Brev,
Jeg siden dig, ombord, i Pelsen,
Du havde laant mig til min Helsen,
Taknemmelig i Tanker skrev. 

     Det nemlig ikke sielden hender,
At jeg til een og anden Ven,
Hvis Hiertes Sympathie jeg kiender,
Epistler skriver  uden Pen 
Især i disse dyre Dage,
Da Blæk, Papiir, og Sand og Liim
(Endsige Lak og Alterkage,
Og Fiær af Svane, Gaas og Krage,
Samt hvad paa Posten man vil tage
For Spørgsmaal hen og Svar tilbage)
Kan ikke veies op med Riim,
De sidste siællandske Couranter,
Jeg har  og som har alt begyndt,
Med holstenske Repræsentanter,
At falde nær til Null af Mynt.
Hvis derfor Skriften udebliver
I mit Epistel-Rimerie,
Og jeg kun drømmer, at jeg skriver,
Sker det af blot Oeconomie.
Af samme Grund man og de Bøger,
Jeg giør af Kiærlighed og Sult,
Og som jeg Dag for Dag forøger
Med Pungen tom, og Hiertet fuldt,
Ei blot omsonst hos Brummer søger,
Men selv forgiæves i min Pult.
Thi, skiøndt fra Morgen indtil Aften
Jeg træller i mit skiønne Fag,
Og, som jeg aldrig havde havt 'en,
Kalfatrer paa den gode Smag 
Endskiøndt jeg ikke blot mig morer
Med løse Tegninger af Kul,
Men med Kritikens Vridt den borer
I Sprogets Brædder Hul paa Hul 
Endskiøndt jeg daglig hele Timer
Med ufortrøden Flid og Sveed
Smaapinde hamrer ind og limer
I Kisten til min Evighed 
Endskiøndt jeg uophørlig høvler
Min Sang, min Latter, og min Graad 
Har jeg til Handsker og til Støvler
For Kroppen dog engang ei Raad,
End sige, til de mange Særker
Og Skiorter, med der vilde gaae,
Hvis jeg min Siæls nyfødte Værker
En smule skulde klæde paa.
De ligge, hellige som søgne,
Aar ud og ind af Frygt for Kuld
I Himmelsengen ganske nøgne,
Som dækkes af min Hattepuld 

     Af din, min Ven! jeg vilde sige 
Thi, hvis jeg mindes ret, blev min,
Da ned igien jeg maatte stige
Fra Musens fyenske Himmerige,
Paa Trappen byttet om mod din 
Til Held for de bemeldte Spæde,
Der tidt af Kuld før maatte græde,
Men som nu ikke længer knye;
Thi min var gammel, din var ny 
Og man maa nu det gamle skatte
Saa høit man vil i hvert et Fag,
Jeg holder meest af nye Hatte 
Nye Hov'der er en anden Sag.

     Din og saa luunt har Reden dækket,
At mangen Unge siden der
Er bleven lykkelig udklækket,
Skiøndt uden Duun, end sige Fiær.
Hvis Greenen ei mig bliver knækket,
Hvis hele Vrimmelen engang
Udflyver, som den vilde gierne,
Af Reden i min trange Hierne,
For under Fredens milde Stierne
At fylde Fredriks Skov med Sang,
Er Æren din; thi uden Hatten,
Du mig for den, jeg glemte, lod,
Da jeg med blotte Hoved stod,
Det ude var med hele Klatten.
Og skal  saasnart den hele Klat
Blir færdig  mellem mine gode,
Fremflyve, som den bedste Ode,
Min Sang til Jacob Bendsens Hat.

     "O du, hvis hele holdne Himmel
(Min egen var der Huller i)
"Et Aar har dækt den spæde Vrimmel,
"Jeg fik paa Halsen med de Ni,
"De Børn, som, uden al den Varme,
"Dem skiænkede din runde Puld,
"I deres nøgne Mødres Arme
"Var sikkerlig krepeert af Kuld 
"O Krone du for alle Hatte,
"Som fløi fra Hov'det af en Mand,
"Der eier alle Livets Skatte,
"Og nyder alle med Forstand,
"Paa Hov'det af en stakkels Digter,
"Der intet eier paa vor Jord
"Og, hvis ham Grundtvigs Forbøn svigter,
"Tør selv ei gaae til Herrens Bord!" 

     Saaledes Oden skal begynde
(Thi jeg begynder tyndt og plat);
Men disse Vers er alt for tynde,
Og Riimbrevsproget alt for mat,
Til om, hvad siden efter følger,
At give dig en fuld Besked;
Jeg Enden derfor her dig dølger,
Især, da jeg den ikke veed.

     Men nok, min Ven, for dennesinde
Om min Epistel fra i Fior 
Jeg skynder mig dertil at binde,
Hvad Parcen har begyndt at spinde
Mig for i Aar, med et Par Ord.
Ak! var det Blaar, hvad før vor Herre
Til Spindet gav, nu er det Hamp 
Hvis det saa varer ved, desværre,
Mit Liv til sidst blir til en Tamp;
Der kommer Kurrer efter Kurrer,
Enhver saa stor fast som en Tot,
Skiøndt Teenen ganske sagte snurrer,
Og Konen spinder ganske got,
Kun sielden nikkende ved Rokken;
Og, hvis hun slumrer ogsaa lidt,
Dog purret strax igien af Klokken,
Der ringer i mit Sort paa Hvidt 
Jeg meener nemlig ei Medusens,
Der sidder mørk paa Smagens Grav
Og lader, som hun græd, men Musens,
Der leer af Livets hele Jav 
Saa snart Fru Lachesis vil blune,
Og Traaden bliver alt for tør,
Hun vækkes af mit gode Lune,
Og væder den igien som før.
O, hvor det deiligt vilde blive
(Fast Musselin jeg sige tør),
Hvad hun mig spinder her i Live 
Hvis kun for Hamp hun havde Hør!

     Thi sandelig jeg blev til Leven
I Lykkens vellystfulde Skiød
Saa got, som nogen det er bleven,
Med alleslags Talenter fød 
Med, for Eksempel, det: at strække
Mig paa en Sofa nok saa blød;
Og lade mig med Roser dække
Paa Græsset bag en Blomsterhække,
Ja selv i en Hyrdindes Skiød 
Som og med det Talent: at lade
Mig Hiertet træffe, Piil paa Piil,
Af Tit igiennem Buskens Blade,
Naar Nymphe her, og hist Dryade,
Paa lette Fod, med flygtig Iil,
Alleene, med hverandre glade,
Halvnøgne, lege Skiul, og bade
Mit Blik i Gratiernes Smiil 
Som det især: at kunne taale
Den største Livets Perial,
Hvor fuld man ogsaa vilde maale
Mig hver Lyksaligheds Pokal 
Og aldrig, som en Engellænder,
At hænge mig omsider, blot
For, baaren paa min Lykkes Hænder,
Jeg altid havde det for got;
Men tvertimod, at kunne dvæle,
Hvorhelst man stræber selv med Flid
Mig her i Livet at forkiæle,
Taalmodigen til evig Tid.
Jeg netop er som i mit Esse,
Naar jeg paa Hænder baaren blir,
Og var det selv af en Prindsesse,
Sit Hofs Juveel og Kiønnets Ziir 
Jeg kan mig, inden fire Vægge,
Som var jeg fød i Paradiis,
Utrættet lade kiæledægge
Paa hver en nok saa kiælen Viis.
Af hvilken Charis det skal være,
Der skiænker Nektar, eller Thee,
Jeg taaler sligt, og, paa min Ære,
Gad taalt det af dem alle tre.
Ja, var det selv af en Gudinde
(Skiøndt det er intet Børnespil
Sig i en Himmel ret at finde
Og i alt hvad der hører til),
Jeg kan mig lade kradse, nappe,
Forkrølle, ruske, pusle til,
Og krille, kildre, kysse, klappe,
Saa stærk og længe som hun vil 
I alle slige Herligheder
Jeg mig kan skikke som en Gud,
Og gad nok see den Povl og Peder,
I Eden og paa andre Steder,
Der i en Ruus af Saligheder
Sit Himmerig holdt længer ud,
Endog, hvis det blev ikke blandet
Med mindste jordisk Bryderie 
Nei! har jeg og til intet andet,
Saa har jeg dog til det  Genie!

     Men, siger du, hvormed beviser
Jeg de Talenter? hvoraf veed
Jeg hos mig selv den Kraft, jeg priser,
Til Nyden af Lyksalighed?
Hvad sikkrer mig, jeg kunde holde
Jordlivets Herligheder ud?
Og at de aldrig vilde volde
Mig mindste brittisk Hovedbrud,
Da der saa lidt af samme vanker
I Livet, som jeg lever i? 
Jeg svare: Sniksnak! Lapperie!
Jeg holder dem jo ud i Tanker
Tilhobs, multipliceert med ni!
Jeg tømmer Heltenes Pokaler,
Og drikker selv med Guder Duus,
Omringt af Smagens Idealer
I Digtersalighedens Ruus 
Jeg taaler alle Tidens Druer,
Som Venus giød sin Nektar i,
Kogt ud til Evighedens Luer
I Solen af min Phantasie 
Jeg taaler Oceanets Strømme,
Hvis Væld er indbildt Tryllerie,
Og Paradiser, selv i Drømme,
Som der er ingen Slanger i!
Og jeg  jeg skulde, troer du, mættes
Af al den Jordens Fryd og Fred,
Mig kunde bydes her? og trættes,
Hvis der var ikke Maade med?
Nei, kiære Ven! det Liv, jeg fører
I Himlen, jeg dig skriver fra,
Der har, hvad til en Himmel hører
Af jordisk Fryd etcetera 
Hvor jeg imellem alle Muser
Og Gratier, i Venskabs Favn,
Hver Dag mig ud i eet beruser
I Tryllerier uden Savn 
Frydbæger paa Frydbæger tømmer
I Rolighedens stille Skiød,
Og hver en Nat fordopplet drømmer,
Hvad jeg om Dagen tryllet nød 
Beviser mig det overflødig,
Hvis nødig var et nyt Beviis,
At jeg har ingen Slange nødig
I noget Livets Paradiis.

     Dog i al Fald bliv ikke bange,
Hvis og det her gaaer lidt for vidt
Med Saligheden, som saa mange
Besynge, men kun kiende lidt 
Der nærmer sig mig alt en Slange
Som den, jeg i det Eden fandt,
Du skiænkte mig alt tvende Gange,
Hvis Timer alt for snart forsvandt 
En Slange her i Himmelborgen,
Min Bendsen, ak! og det er den:
Jeg maa desværre alt i Morgen
Herfra til Kiøbenhavn igien.
</body>
</poem>

<poem id="baggesen2002112614">
<head>
   <title>Det slette Skrivertøi</title>
   <subtitle>Til Fru v. Astrup i Elleskov</subtitle>
   <toctitle>Det slette Skrivertøi</toctitle>
   <indextitle>Det slette Skrivertøi</indextitle>
   <firstline>O du, dit Kiøns, det elskeliges, Ziir!</firstline>
   <notes>
      <note>Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
     O du, dit Kiøns, det elskeliges, Ziir!
Du, blandt de hulde Danneqvinder,
Min Sang indvied, og skal vie, og vier
Til vor Idunas Helligdoms Præstinder,
Den huldeste! Dig skulde jeg et Vers,
Som det af hver en anden Pen kan flyde,
I største Hast, og ikke blot for Skiærts,
Men selv for Alvor, uden Blusel byde?
Et Spil som det, hvortil en Gaas i Vand
Med lige Held og Ynde var istand 
Et Offer, ligt de Karper, man os byder,
Hvor Næsen spidset var paa tørre Jyder
(Jeg elsker nemlig tørre Jyder meer
End Karper, som af Lignelsen De seer),
En Røgelse som den af brændte Vinger,
Naar Klopstock alt for nær en Claus sig svinger
I Dufte, Dampen lig af jordisk Tak,
Der stiger op til Himlen i Tobak 
Et Digt som det af Hamp ombord paa Skude 
En Poesie som den paa Banko-Klude 
Den sletteste blandt mine Poesier 
(Som upaatvivlelig det vilde blive,
Hvad her med Vand for Blæk jeg kunde skrive
Paa dette Bedesteds Karduus-Papiir.)
Dig, Elleskovens Freia, skulde jeg,
Ved Hielp af denne dypte Gaasevinge,
Et saa gemeent og usselt Offer bringe
For al den Rødgrød, al den Haresteeg,
Den Viin, den Punsch, den Porter, og deslige,
Der, alt tilsammen, dog vil intet sige
Mod den Ambrosia, til sidst jeg nød
I dit Huusmoderdigt af Æblegrød
Med Fløde paa?  Nei! sande Digterinde!
Nei, søde, blide, huuslige Gudinde,
Der ikke blot giør Vers med Blyant saa,
At Fader Bragur selv gad svart derpaa,
Men Vers af Æbler, som hans Gemalinde,
Udødeligheds ypperste Præstinde,
Hvis hun dem fra sit Himmeltempel saae,
(Ifald en Søster det en Søster kunde)
Dem sikkert vilde, rødmende, misunde 
Nei! heller vil jeg takke, ganske stum,
Med den Veltalenhed, som er mig egen,
Naar jeg er lidt undseelig og forlegen 
Og  heller end uartig  synes dum.

     Paa sligt Papiir, med saadant Blæk som dette,
Med slig en Pen, der ei engang kan sprætte,
Min Muse, skiøndt paa Straaet just ei høi,
Dog  alt for vant til andet Blæk end Regnens,
Til finere Papiir og Pen end Degnens,
Og andre Svanevinger end just Egnens,
Ja selv engang (hvis Rygtet ikke løi)
Til Gratiernes eget Skrivertøi 
Kan ei faae mindste Tak-Epistel færdig,
En Huldgudinde nogenlunde værdig.

     Jeg altsaa maa til Siællands store Stad,
Hvor, haaber jeg, man, trods de dyre Tider
(Særdeles dyre paa  jeg veed ei hvad 
Paa næsten alt, hvad Digt'ren gierne lider),
Kan faae saa meget Skrivpapiir og Blæk,
Som jeg behøver til tre fire Træk
Af hvad jeg føler for de søde Muser,
Jeg midt om Natten, medens alle sov,
I overgaars forlod i Elleskov,
Hvis Minde vexelviis min Aand beruuser
Og næsten qvæler i en salig Duft,
Som min taknemmelige Sangs Aurikler,
Af Mangel paa tilbørlige Vehikler,
I sød Uddunsten ei kan give Luft.
</body>
</poem>

<poem id="baggesen2002112615">
<head>
   <title>Den betydningsfulde Taushed</title>
   <subtitle>Til Frøken Ellina v. Astrup i Elleskov</subtitle>
   <toctitle>Den betydningsfulde Taushed</toctitle>
   <indextitle>Den betydningsfulde Taushed</indextitle>
   <firstline>Umuelig kan jeg lade reise</firstline>
   <notes>
      <note>Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
     Umuelig kan jeg lade reise
Papa tilbage til vor Skov
Og ikke selv en Smule deise
Den samme Vei  da jeg har Lov.
Hvad Lov paa dette Sted vil sige,
Jeg haaber, at du strax forstaaer;
Jeg taler til en lille Pige,
Der selv i Livets Skole gaaer 
Endskiøndt i en lidt meer elskværdig
End min, hvis gamle Rector Rud
Vil, at man alt skal være færdig,
Før man er gaaet rigtig ud.
Jeg har i tredive Minutter
Lov til at giøre, hvad jeg vil 
Og medens Skolens andre Glutter
Benytte dem til deres Spil,
Jeg ud i Elleskoven smutter,
Hvis sytten Træer mig høre til,
For der, hvor, førend de blev mine,
Det gik i Prosa, sidste Juul,
Med dig, min yngste Sangs Seline,
Paa Vers, i Rim, at lege Skiul.

     Du siger mig i sidste søde
Billet, du venlig skrev mig til,
"At du forgiæves dig maa nøde
"Til vort i Rim begyndte Spil 
"Og at det gaaer dig med Portrættet,
"Dig min Erindring efterlod,
"For ei at blive reent udslettet,
"Paa samme Viis og samme Fod
"Som med dit Vers til Punkt og Prikke,
"Ei blot aldeles ikke nemt,
"Men selv endog aldeles ikke!"
Og, Line! det er meget slemt!
Vel veed jeg paa Papiir at tale
Med Pennen fast som med min Mund,
Og selv forstaaeligen at male
Til Huusbehov mit Hiertes Grund;
Men at beskrive dette Hierte 
Hvor underlige Sting det fik,
Af Tvivl, og Frygt, og Sorg, og Smerte 
Og alt, hvad deri foregik,
Da jeg af sødt bemeldte Brevet
Begyndte Læsningen  og saae
Af Lines Haand deri mig skrevet:
"Det vil aldeles ikke gaae!"
Dig male, hvor jeg blev til Mode
Ved dette Syn  det kan jeg ei,
Jeg ulyksalige, som troede,
Det gik som smurt paa samme Vei!
Dog jeg vil haabe, hvad jeg ønsker!
Jeg hører dog en Engels Røst;
Naar jeg paa hele Brevet pønsker,
Saa er der dog en lille Trøst:
Du overlader mig i Enden,
Hvad Gangen angaaer, som jeg vil,
(Der egentlig er en Slags Renden)
Skiøndt skiult "at slutte mig dertil" 
Og, uden just mig at forjætte,
Hvad jeg min Læbe spidser paa,
Tillader du mig dog: at giætte,
Hvad mueligviis jeg kunde naae!
Hvem veed, om denne Stilletien,
Hvem veed, om denne Standsen i
Din ydre Gang paa Ellestien
I vort Epistel-Skriverie
Betyder ikke meer i Grunden
End fuld og frie Correspondents?
Jeg selv paa nogen Tid i Munden
Er bleven noget meere lens.
Jeg føler, at jeg stammer næsten 
Jeg dit Eksempel følge vil:
Læs, hvad jeg alt dig skrev, og Resten,
Min søde Line, slut dig til!
</body>
</poem>

<poem id="baggesen2002112616">
<head>
   <title>Hilsenen fra Hovedstaden</title>
   <subtitle>Til Fru v. Astrup i Elleskov</subtitle>
   <toctitle>Hilsenen fra Hovedstaden</toctitle>
   <indextitle>Hilsenen fra Hovedstaden</indextitle>
   <firstline>Skiøndt fiernet fra min Sangs Elysium</firstline>
   <notes>
      <note>Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
                                                            <small>Kiøbenhavn.</small>
     Skiøndt fiernet fra min Sangs Elysium,
Og, paa sin kiøbenhavnsk, saa halv om halv i Slum,
Jeg kan umuelig her, ved Herr Gemalens Side,
Trods al min Lyst til Magelighed, lide,
At see ham skrive Dem, min søde Frue! til,
Med Miner, som forraade kiælent Spil
I Tankerne (dem ellers Gud maa vide!)
Og sidde midlertid med Haand i Skiød,
Som om jeg ei var døsig blot, men død. 
I et Par Linier jeg dog vil give
Et Slags Beviis, at jeg er end i Live,
Det blive, som det kan til Nød.
Hvis om mig selv jeg noget vilde melde,
Der ei forvinde kan i Hovedstadens Jav
Det Stød, mig mine Musers Afsked gav,
Jeg maatte meer end bittre Tarer fælde;
Men græde  sær i Vers  det vil jeg ei;
Nei, søde, vakkre, muntre Hulde, nei!
Jeg heller over mig vil snakke.
Tag altsaa med en Hilsen blot til Takke,
Fra  giæt engang! 
"Fra Greven, skal man see!"  Hvad drømmer De, min Søde?
Nu skal man see, jeg, selv i største Trang
For noget løierligt til Dem i Sang,
Faldt paa at hilse fra de Døde?
Nei! fra en levende og vel saa fornem Mand,
Den høieste netop i Rang og Stand,
Næst den fornemste her i Staden 
Som overordentlig Gesandt,
Og virkelig Repræsentant
Af ham, der i Europa-Kongensgaden
Nu eier ganske vist det største Huus,
Som nogentid blev bygt paa denne Verdens Gruus:
Af Alexander, der nu har det paa det Tørre 
Og som, hvis han gaaer frem som hidindtil,
I alexanderstort omvendt Erobrerspil,
Om nogen Tid man kalde vil den større 
Fra denne Ruslands Herres Tolk,
Naar han med Danmarks Herre taler
(Men Deres Tiener og, naar De befaler),
Mit Brev skal hilse Dem  en Mand som andre Folk
For Resten, mild og blid i Giøren og i Laden 
Saa simpel som jeg selv  paa hans Dinéer nær,
Hvoraf eet eeneste vist kunde, naar det vilde,
Og hvis det ikke ellers var for silde,
Med det, som Tienerne dog spilde,
Bespiise den napoleonske Hær,
Paa sammes Generaler nær 
Fra ham jeg hilse skal. Han høit sig undred over,
At jeg paa Landet kunde more mig
Om Vintren, skiøndt han selv om Sommeren det hover;
Men han holdt op at undre sig,
Da jeg fortalte ham, til hvilken Hytte
Jeg havde ladet mig fra mit Pallads
Paa min bekiendte fordums lille Plads,
Deels i en Vogn og deels i Tanker, flytte.
Hans evig unge Phantasie,
Hvor end (skiøndt Aldrens Vintre nu begynde)
Bestandig, under Sneen, brænder i
Den gamle Kiærlighed til Skiønhed og til Ynde,
Blev efterhaanden meer end ung
I Gaar, ved blot om Dem at tale 
Men ak! Afskeden ligger mig for tung
Paa Hiertet, og min Siæl for dybt i Dvale,
Til, halv i Søvne, Dem at male
Den Fyrighed, den Ild, den Aand, det Liv
Hvormed man hæver høit til Skyen,
Fra den Tid af man saae Dem her i Byen,
Min Vens fortryllende vidunderskiønne Viv.

     Bliv kun ei rød, og kald det ikke Smiger,
Hvad en Gesandt i Prosa, jeg i Vers,
Den første lidt paa langs, en anden lidt paa tvers,
Om Dem, naar De det ei kan høre, siger,
Endskiøndt det Dem dog lidt fornøie bør.
Vi have begge to seet smukke Fruer før
Fra Marcuspladsen til Versailles
Og mellem Florenz og Korsøer:
Les plus charmans contours, les plus parfaites tailles,
Les plus superbes yeux, les plus beaux néz,
Saa smukke, som man vel kan see;
Men Een er ikke To, og To er ikke Tre!

     Jeg veed, Gemalen selv det alt vil underskrive,
Og føie til: at denne Skiønhed kan
Med alt det dog ei bære Vand
Mod Deres Fromhed og Forstand -
Hvori jeg gierne ham vil Bifald give;
Kun holder jeg mig i Billetten her,
For Flygtighedens Skyld, til Skiønheden især.
Den vil Dem stedse frie for Rivalinde,
Hvis man det andet og hos andre kunde finde 
Den trodse vil enhver Misunderinde,
Og Tiden selv, min naadige Veninde
(Jeg siger det i Sandhed ei for Skiærts)!
Den i det mindste vare skal, og blive,
Saa længe danske Sproget er i Live,
Som Blomst, uvisnelig i mine Vers.

     Kys Frøken Ellinor fra hendes Mage,
Den stakkels Tvillingenkemand,
Der lod paa Elleskov tilbage
Lidt meere, frygter jeg, end sin Forstand 
En Bagatel i vore Dage,
Hvis Tab, især i et kiønt roligt stille Land,
Er ikke synderligen at beklage.
</body>
</poem>

<poem id="baggesen2002112617">
<head>
   <title>Hesten Abildgraa</title>
   <subtitle>
      <line>eller</line>
      <line>Loven er ærlig</line>
      <line>Til Grosserer Nathanson i Kiøbenhavn</line>
   </subtitle>
   <toctitle>Hesten Abildgraa eller Loven er ærlig</toctitle>
   <indextitle>Hesten Abildgraa eller Loven er ærlig</indextitle>
   <firstline>Min vakkre Nathanson, der (som jeg troer</firstline>
   <notes>
      <note>Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
                                                          <small>Kiel.</small>
     Min vakkre Nathanson, der (som jeg troer,
Paa Grund af allehaande Spor
I virkelige Livet, og i Gavnet,
Og ikke blot paa Grund af bare Navnet)
Med Ahner, som er ikke fra i Fjor,
From som en Engel, klog som Satan,
Nedstammer sikkert fra den gamle Nathan,
Den Viise nemlig, Lessings Mand,
Og Mendelsohns, og min, og hvers, der veed at hædre
Med Skiønsomhed og Smag, og sund Forstand,
Hvad der er stort, og skiønt, og ædelt i hvert Land 
Min lykkelige Ven, hvis Lod er endnu bedre
(Om ellers ret jeg skiønne kan)
End hans, og hvissomhelst blandt dine Fædre 
Rig, ikke blot i Værd, som Pøblen agter paa,
Men selv paa hvad den Viise skatter,
Og jeg, som Digter, maa forstaae,
Der havde selv engang en Datter,
En Viv, og een endnu  giør tre:
Paa Pigebørn at sige  med en Moder
Og, endelig, nu ogsaa med en Broder 
Der, alt tilsammen giør, at man hos dig kan see
Den hele hellige Familie
Fuldstændig, og saa skiøn, som ingen end den malte!
Tilgiv mig, at jeg Svaret paa det Brev,
Du mig om Sønnens Fødsel skrev
Forhalte.
Forhaling  ak! det er nu eengang saa 
Forhaling hedder Hesten abildgraa,
Jeg giennem Livet rider paa:
Jeg sielden giør i Dag, hvad giøres kan i Morgen;
Og hvad i Morgen angaaer, synes mig
Den Tænkemaade priselig,
At Himlen overlade Sorgen.
Naar af Nødvendighed en anden giør en Dyd,
Jeg min giør blot til Muelighed, til Længsel,
Til ivrig Stræben  høit til en Slags Trængsel 
Og selv min Nyden af den timelige Fryd
Er et Futurum uden Præsens,
Langt mindre Mundens, egentlig, end Næsens.
Jeg lugter nemlig hver en muelig Lykkesteg
I det Tilkommende, fast uden Mage,
Saa delikat, som nogen den vil smage;
Men  hvem der aldrig smager den, er jeg.
Det gaaer saa vidt, min Nathanson, at mange
(Blandt dem jeg selv), der see, hvor lidt
Jeg hidtil var og er, endog i Sort paa Hvidt,
Begyndte halv om halv at blive bange,
Mit eget Jeg er endnu ikke mit;
Og at endog den Smule Appetit,
Jeg har til dit og dat, er tagen paa Credit 
Saa, hvis man târ det strængt, man virkeligen nødes,
Ved i min Existents at see sig om,
Til den besynderlige Dom:
Jens Baggesen endnu skal fødes.
Nu, Herre Gud! hvis alle synes saa,
Jeg ved sit Værd det vel maa lade staae.
Man alt har dømt mit Ophold her i Landet,
Min Professur i Kiel, min danske Rimpostil,
Mit Skrift om Jøderne, med hvad der hører til,
Mit Samtlige paa Prent aldeles intet andet
End blot et Spil.
Man klager uophørlig over,
At jeg, Gud veed hvad alt, i denne Verden lover 
Og, sandelig! mig lidet undre vil,
Hvis een og anden, der har aldrig lovet noget,
Til sidst aldeles rykker ud med Sproget:
"Han loved os engang at være til."

     Du, som i fiorten Dage nu har biet
Paa Svar med næste Post, og sikkert ikke faaer
Nærværende, før der er noget i'et
(En anden biêde hele fiorten Aar!)
Istemmer alt, maaskee, bemeldte Litaniet. 
Istemmer du det ogsaa, saa god Nat!
Saa tar mit ældste Løfte selv sin Hat,
Og gaaer sin Vei  saa lover jeg herefter
Aldeles intet under mine Kræfter,
End sige hvad dem overgaaer 
Saa giør jeg, hvad jeg virkelig formaaer
I Digten, Tragten, Stræben til min Ære,
Hvad jeg har aldrig giort, det sidste, hvor det gaaer 
Det sikkreste maaskee  kort sagt: jeg lâr det være;
Thi naar de andre Herrer rykke mig
Mit løfterige holdentomme Væsen
I Næsen,
Saa leer jeg, som Matrosen loe,
Hvis Humpen om, da ham var tabt i Slaget
Et Been, af Kammeraten blev beklaget,
Der havde mistet begge to.
Men naar du, Ridder Rap, for hvem hver Morgen
Er et umiddelbart i Dag 
Der aldrig kiendte mindste Borgen 
Der nyder alt, kun ikke mindste Mag 
Der aldrig Himlen overlader Sorgen
For hvad der er din egen Sag;
Naar du, der tidt dig selv i Farten iler
Forbi paa Virksomhedens Vei 
Og, hvis i Søvne virkelig du hviler,
Dog i det mindste døser ei 
Naar du, der holder hvad du aldrig lover,
Det være lidt, det være stort
(At sige, naar det dig en smule hover),
Fordi, før det er sagt, det alt er giort 
Naar  Punktligheden selv til Punkt og Prikke 
Du skulde finde Tid og Sted
At lægge Mærke lidt til min Upunktlighed,
Saa er jeg om en Hals; saa veed jeg ikke,
Hvordan jeg Boldten skal tilbage skikke;
Thi naar det gielder, i det Prompte mig at stikke,
Du fyldest Ære har at tale med.

     Mit Haab om din Tilgivelse sig grunder
Imidlertid netop derpaa.
Min Digter-Ladhed er dig neppe noget Under,
Du Dagens egen Gud lidt doven finde maa;
Og synes dig, ifald du gier dig Stunder
At føre mig til Bogs med Haar og Hud,
At jeg ei blot har faaet, hvorpaa der subscriberes,
Men selv den hele Fond, hvormed der skal præsteres,
Forud 
Mit Navn, min Pen, min Aand, mit alt  du tænker
Formodentlig som saa: "Vor Herre skiænker
"Vel fleer end ham det lidt, de har!
"Den Digter (Kieler eller Siællandsfar),
"Som løfter første Steen imod ham, er en Nar.
"Gieldbunden ligger nu den hele Jord i Lænker,
"Og hvis den endnu ruller lidt,
"Hvis den til Iis ei ganske sammenfryses,
"Hvis den af Solen end til Nød oplyses,
"Da er det sikkert paa Credit!
"Os Solen selv i Aar har truet med Fallit;
"Naturen alt seer ud, som om den var forslidt.
"I Prosalivet, som i Poesien,
"Det efterhaanden kommet er saa vidt
"Af Mangel paa Finanzoekonomien
"I Reentumueligheden af Profit,
"At nu, Aar attenhundrede og fiorten,
"Den hele Verden gaaer i bare Skiorten
"Med overmaade lidt af Buxer paa,
"Der er endda kun saa som saa!
"Ifald vor Herre Sit af samme vilde tage,
"Der blev saa got som intet meer tilbage!
"Betragter man nøiagtig, med lidt Flid,
"I Krøniken om Verdens Liv og Levnet,
"Hvad Menneskenes Børn i al den lange Tid
"Har digtet, tragtet, stræbt, og evnet:
"Hvad  lidet eller stort, fiint eller grovt 
"(Gad jeg vel spørge Læsere, som klage,
"Dem Baggesens Forjættelser bedrage)
"Har i al Verden holdt, hvad det har lovt? 
"For ikke længer om Exempler her at lede,
"Jeg blot vil nævne ham, vi samtligen tilbede,
"Den upaatvivlelige Jordens Gud,
"Der lader til at gaae sit Skud:
"Hans Gield (trods alle Napoleoparder,
"Napoleoner og Napoguineer)
"Beløbe sig til nogle Milliarder;
"Og, hvad han lovte, lover han ei meer.
"Hvis med det grønne Træ deslige skeer:
"Hvis han, som Byer, Lande, hele Riger,
"Med alt, hvad er deri, tog til sig i en Ruf,
"Tilsidst har maattet tage, som man siger,
"Sin sidste polske Pels paa Puf 
"Hvad kan man vente nuomstunder
"Af Smaafolk, og af Digterfolk især,
"Som man vil neppe finde noget Under,
"Ifald jeg ligner dem i min Parabel her
"Ved tørre Træer?
"Den Ting os i det mindste burde hove,
"At Baggesen dog bliver ved, at love;
"Han har dog en Maneer at love paa,
"Som (da man intet andet hidtil saae)
"Dog  underholdende hos flere
"Bestandig Appetit til meere 
"Maa ikke være ganske at forsmaae;
"Jeg i det mindste tænker saa."

     Tak, bedste Nathanson, for denne Tænken!
Hvis jeg ei regnede paa den,
Du saae mig neppe meer igien;
Thi jeg kan taale got mit Firmas Æres Krænken
Af Firmaløses Avindsoet;
Men blev jeg og af dig en blot Anmelder
Af hvad det i min Verdenshandel gielder:
En Rødviinsfabrikør  en Lotto-Patriot 
En Handelsspeculant paa Moden troet,
Af dig, der med det eene Øie
Seer Verden, som den er, og med det andet meer,
End mangen lærd Pedant i andres Bøger seer 
Blev jeg lidt bange for mit Firma selv med Føie 
Tog Skildtet ind, og lukkede min Bod,
Trods al min Løfterigdoms Overflod.

     Dog jeg tager neppe feil, naar jeg formoder,
At du den Bod, hvori jeg stykker ud
Den Masse, som jeg fik paa Puf af Gud,
Aldeles skiælner fra de simple Høkerboder,
Hvori man sælger attisk Salt af Tang,
Nye gamle Kirkeklokker uden Klang,
Smaa kolossalske Romerske Ruiner,
Og hiemmegiorte Malaga-Rosiner 
Og at, ifald du seer, mig af og til
Den prompte Holden falde lidt besværlig,
Du dog bestandig finde vil
Min ikke reent gemeene Loven ærlig.
I dette Haab jeg sender, hvad jeg har
Dog endeligen faaet færdigt,
Ideen nogenlunde værdigt:
Rim-Løftet nemlig om et Svar,
Hvori, hvis Liv og Helsen blir mig sparet,
Det Brev, som meldte mig din største Lyst:
Den førstefødte Søn ved din Madonnas Bryst,
Engang skal vorde virkelig besvaret.
Hils midlertid de hulde To,
Hvis Gruppe (Kunsten ellers ufortalet)
Naturen vel saa tryllende har malet,
Som Rafael, og som Antonio
Allegri da Correggio 
For hvem jeg knæle seer i Tanker allerede
De hellige Tre Konger, og tilbede 
Mens det mig ærgrer, jeg er ei tilstede,
Og at jeg ei derved en Rolle spille kan 
Om ei som Darbes just, og Eichel, og Delbanco,
Saa dog (da denne Plads er, troer jeg, end in blanco)
</body>
</poem>

<poem id="baggesen2002112621">
<head>
   <title>Min Gienganger-Spøg</title>
   <subtitle>
      <line>eller</line>
      <line>Den søde Kniv</line>
      <line>Til Etatsraad Stoud i Kiøbenhavn</line>
   </subtitle>
   <toctitle>Min Gienganger-Spøg, eller Den søde Kniv</toctitle>
   <indextitle>Min Gienganger-Spøg, eller Den søde Kniv</indextitle>
   <firstline>Der er, min Stoud, en Ven i Kiøbenhavn</firstline>
   <notes>
      <note>Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
                                                                    <small>Kiel.</small>
     Der er, min Stoud, en Ven i Kiøbenhavn,
Med hvem jeg blev bekiendt, til mit og Landets Gavn,
Paa Reisen, som blev, troer jeg, giort og prentet,
Imellem Juul og Fastelavn,
Sidstleden, Aaret før Bombardementet  *)<note>*) Med denne saakaldte Reise meener Riimbrevskriveren den berygtede Gienganger, som udkom 1806, og opbragte alle Parnassets Høkere, Bryggere og Brændeviinsmænd imod ham.</note>
En Ven, der sladdre kan for ti  og lyve
For tyve 
Saa got som nogen i min Fødestavn:
Han boer paa Slottet, midt i Christjanshavn,
Ved Østerport, paa Nørrevold, i Gaden,
Der giennemkrydser hele Staden,
Og Fimbulklaffer er hans Navn.

     Det er en snurrig Fyr, den samme:
Han veed, hvad der er aldrig hendt,
Og har, blandt andre, det Talent,
Som Sire havde, Barselkonens Amme:
At kunne giøre, naar ham Tiden falder lang,
Sig flere Røster paa eengang,
Og lade, skiøndt alene, somme Gange,
Som om han ordentlig var mange.

     Den samme gode Ven var allerede vred
(Lod i det mindste, som han var 'et,
Hvorved jeg virkelig blev selv lidt narret),
Dengang jeg gik igien, med lette Fied
Paa Kirkegaarden, hvor ved høilys Dag
Vor gode Smag
Af et Par Døgnemænd blev sænket ned,
Og fik "i Mangel af anstændig Følges Havelse,
En meget fattig christelig Begravelse",
Som den imidlertid var velfornøiet med.

     Vred var han dengang alt, og sagde meget slemt
Om mig, og om mit Gienfærd, og om Resten,
Som jeg af Frygt for Gud og Kiærlighed til Næsten
For længe siden alt har glemt.
Af Arrighed, som sagt, han dengang næsten
Sprak,
Fordi jeg gav ham Leilighed til Snak,
Hvorfor han burde have sagt mig Tak,
Da han nødvendigen maa reent krepere,
Naar han kan ikke sliddersladdre meere.
Nu er han, siger man, som Recensent
Og Rygteridder, meere konseqvent:
Nu giør han høit, fordi jeg tier stille,
Snydvred, fordi jeg ingen Pille
Har givet ham i den langsommelige Tid,
Jeg ligger i min Grav, med min Pernille,
Saa taus som en forsteenet Fisk, med Flid.
Nu vil han mig for Alvor drille 
Nu vil han ride mig til Vands,
Fordi jeg ingen Kleppert meere rider 
Nu vil han bide mig, saasnart han seer sin Kands,
Fordi jeg ingen længer bider.

     Jeg (skiøndt jeg vel til Tid og Sted
Tillod mig lidt satyrisk Munterhed,
For ei de smaa Guds Gaver reent at spilde,
Jeg havde nu engang i min Uskyldighed)
I Grunden ingensinde beed 
Jeg kan det ei, hvis og jeg vilde.
Naar Bakkehunden i mig bliver vred,
Den gamser rigtig nok (der klæder den ei ilde),
Men Gamset bliver, som De veed,
Et Kys, formedelst den Omstændighed,
Hvorom jeg i en anden Kiliade **)<note>**) See Riimbrevet til Professor Olufsen.</note>
Paa et Par Sider eller Blade,
Hvis jeg ei husker feil, har givet alt Beskeed.
Jeg overalt i Grunden ei kan hade 
Naar jeg undtager det Uelskeliges Elv:
Stolt Dumhed, Fanden, og mit blotte Selv;
Men dette Trillingvæld er, som vi alle vide,
Et Kløverblad, der ikke laer sig bide,
Som Græs paa Bredden af en Dam,
Just af det første beste Lam;
Det nytter lidt, derpaa med Gummerne at slide.
Med bare Mund kan ingen Christen Siæl
Slaae Dumhed, Fanden, og sig selv ihiel 
Til at faae Bugt med dem behøves der, desværre!
En Samson, stærk som selv vor Herre,
Med en satyrisk Æselkiæft i Haand
Af Størrelse som Jorden  fuld af Væske,
For efter Kampen Heltens Tørst at lædske,
Saa styrkende som Livets Aand 
Man kommer ikke langt med simple Vittigheder
Som mine mod det Ondes Magt;
Jeg bider derfor aldrig, ingen Steder,
Hvor vred jeg ogsaa blier, som sagt.

     Men, naar man mig for grovt vil bide,
Det kan jeg heller ikke lide:
Slaaer mig en Æselkiæft, en Tunge, eller Pen,
Jeg slaaer  og var det blot for Løiers Skyld  igien;
Deels og for Styrken at forsøge noget
Af søde bløde danske Sproget
I dette vanskelige Fag,
Hvori de Gamle fandt et synderligt Behag;
Deels og for lidt at øve mig i Stilen,
Som fordrer alle Gratiernes Smilen
I lunefuld satyrisk Skiemt,
Der, siden Holberg Iisen brød 'en,
Frøs ind igien, blev kold som Døden,
Og endelig aldeles glemt;
Men i Særdeleshed for at faae Smagen stemt
En Smule mod den alt for grove
Vestpreussiske Litteratur-Moral,
Der længe var lidt fuld og lidt fatal,
Men, efter Schlegelernes Perial,
Blev bindegal 
Brød alle Velanstændighedens Love 
Og, Tak den genialske Fløsefie,
Naturpossie,
Samt andet Pussenmakkerie,
Blev paa Katheder, i Alkove,
Paa hvert Studerekammer, selv til Hove,
Et Udtryks-Sansculotterie 
Hvis Tøileløshed hver en Dreng med lidt Genie,
Der gierne vil sig til en Laurbærkrone sove,
Som simpel Kakkelovnsstudent,
Paa Prent,
Ret got kan hove 
Fordi den giør hans stærke Phantasie
Aldeles frie
For Smagens og Fornuftens Slaverie,
Og sparer ham pedantisk Bryderie
Med Læsning af de Gamle, med Metriken,
Med Modersprogets Dyrkning, med Kritiken,
Og selv med al Ortografie.

     For denne Mode, som den tamme Stie
Hos os her hiemme gierne gad indføre,
Og af hvis vilde tydske Svinerie
Mig mangt et Grynt paa dansk kom alt for Øre 
For denne, siger jeg, og sammes ny Fabrik
Af yderlig gemeene Penneposer
(Bestemte til en Polemik,
Ved hvilken vilde blues selv Matroser,
Med bare Klak og lutter Klik
Paa Fiskerkiællingers og Gadedrenges Skik)
At giøre dog lidt Afbræk, ved at viise:
Hvordan
Bag Selskabsviften Musen smaalee kan,
Foruden overlydt at fniise 
Hvordan, naar endelig skal skiærtses, stikles, skoses
(Da her i Verden dog vel ei gaaer an,
At der kan altid elskes, smigres, roses),
Man skiærtse, stikle, skose kan,
Foruden først til meer end Hikke
Sig fuld at drikke
I den bekiendte gamle Miød,
Der i det store Kar  jeg siger ikke
Hvorledes  af Gud Odins Fylde flød;
Foruden just med spiiste Smørrebrød
Af franske Borgere, som alle Trumfer stikke,
Det smukke Kiøn saa skamløst at beklikke,
At selv Grecourt derved blev rød;
Foruden Tiørn i hver en Krands at flette,
Historien har sat paa en lidt hedensk Hætte;
Og hver en Hædersmand, der, førend vi blev fød,
Alt Agtelse blandt vore Fædre nød,
I Gravens eller Alderdommens Skiød,
De hvide Been og Lokker at beplette 
Og ved at viise, endelig, hvordan,
I Ordenes og Aandens Rige,
Man kan
Selv i de morderligste Pennekrige
Lidt Sukker i sit Salt og Peber  og derved
I Stridens allerstørste Heftighed
En Slags Betingelse til Fred 
Indsnige.

     Jeg altsa giorde mig en lille Plan som saa,
Til et Slags Forsvarskrig i muntre Viiser
Og Epigrammer, bitte smaa,
Hvis Peber dog var strøet lidt Sukker paa 
Besluttende med Fiinhed blot at slaae
De grove Bagfraklikkeres Sottiser.
Jeg sagde til mig selv: hvis ikke lykkes dig
At lære dem at skiøtte sig,
Du dog skal lære dem at føre bedre Krig 
Hvorved Kulturen i det Hele vinder,
Og du dig Ven og Fiende ganske vist
Til sidst
Forbinder.

     I Følge denne Plan jeg hvisked Musen min,
Saasnart jeg saae den hele Hær i Marken
Imøde komme mig med Spanken og med Sparken:
Tag vel i Agt
Din hvide Dragt
Af Musselin!
Og sæt dig ned paa disse Roser
Bag Tiørnegierdet, som adskiller Engen din
Fra hin Meduses Tørvemoser!
Jo meer den teer sig grov, jo meere vis dig fiin!
Lad Smile, Piile, Rosentorne tørne
Mod Kuglehagl af dens Infanterie
Og Bomber af den Dynds Artillerie!
Fremstiller den i Marken vilde Biørne,
Send mod hver store Bams en lille Bie!
Gaaer man dig endeligen ind paa Livet,
For paa dig kiælne reent at giøre Kaal
Med Grovhed uden Maade, uden Maal,
Snoe dig som Slangen, bøi dig myg som Sivet,
Glat som en Aal!
Hver Tip, hver Trevl, hver Takke, dig blev givet,
Da vorde pludselig, af ædel Harme stivet,
Til Staal!
Bliv spæret, spydig, spids  og i din fine Skose
Bliv af en rød benaalet Rose
En tornet Aloë  bliv lutter Knappenaal!
At man af Studsen ved Metamorphosen,
Hvis og den haarde Hud hvert Stik
Kun føler som en lille Prik,
Maa tumle baglænds ned igien i Mosen!

     Den Maade blev jeg troe, min Ven,
Den hele Tid, hvori jeg gik igien;
Og brød mig lidet om den tydske Mode,
Paa kryds og tvers kun at slaae ned for Fode,
Foruden mindste Kunst og Skik,
Med hvad man først i Haanden fik.
Jeg troer bestandig, hvad jeg dengang troede,
Min Mode burde være hver Mands Mode,
Og at der selv i Polemik
Maa spores nogen Æsthetik.
Mig synes, at det meget grove,
Der bryder sig om ingen andre Love,
Blot ogsaa for at have rigtig Klem,
I bunden Stiil dog burde føres frem 
At slige Pensler, naar de ret skal snerte,
Bør skildre reen æsthetisk Kiærlighed
I nette Træk af et æsthetisk Hierte,
Om ikke just paa et æsthetisk Sted 
Jeg troede, naar man vilde slaae paa Øre
Den mindste Digter selv, at man lidt Euphonie,
Hvis ikke just en udført Melodie,
Naar Smækket kom, i Smækket burde høre,
Og at et simpelt: "Gid du faae en Skam!"
Var intet ægte bittert Epigram 
Saameget meer, da selv sig mødende Matroser
Dem ei tillade den gemeene Kaas
I Prosa ligefrem, naar de med Munden slaaes,
Men i det mindste pynte deres Skoser
Med Riim som "Fastelavn" og "Hallingsaas".
Jeg troede, naar især det kom til Skialde-Kampe,
Det være sig med Klinger eller Tampe,
Der burde spores dog en Slags Musik,
I alle Puf og Stød og Stik,
Af den Natur, ihvor det gik,
At, hvis man en Tryk-Sexten fik
Saa diærv, at man derved naturlig maatte dumpe
Paa sin udødelige Digter-Rumpe,
Man dog, trods Faldets virkelige Gru 
Fortryllet af det Treffende, det Fyndige,
Det Rette, Nette, Lette, næsten Yndige 
Gad dumpe nok engang endnu.

     Saaledes giordes Skiønheds Love gieldende
Hos Bønder selv i Slagsmaal mellem Fieldene;
Hin Valris, for Exempel, der i Kiv
Alt havde skilt ved Lemmer eller Liv,
For bare Morskabs Skyld og intet andet,
To-tredde Parten af hans Vennekreds i Landet,
Blev, da han selv engang til Tidsfordriv
Faldt for en Vennehaand, begrædt af alle Helte,
Der havde haft det Held med ham at spænde Belte 
Hvorfor?  Fordi han suur, og stum, og stiv,
Og strunk, og stolt, og studlig Kammeraterne,
Han skar til Skamme, gik paa Liv? 
Nei!  men fordi, blandt samtlige Krabaterne
Paa Halling, ingen "skar saa sød en Kniv!"
Netop den uforlignelige Lethed,
Hvormed han Kniven svang og listed ind og ud
I sin Modstanders Skind og Hud 
Den Præcision, den Eleganz, den Nethed,
Hvormed hvert Snit foer ud og ind,
Lig fine Træk af Sommeraftenvind,
I Contrapartens Hud og Skind 
Den Rigtighed i Blik, den Sikkerhed i Rammen 
Den Takt, den Gratie, den Rundhed i
Hvert Skaar  og den fuldendte Harmonie
Af Skiæring i dem alle sammen 
Hvorved naturligviis blev til et Malerie,
Værdt at betragtes og beundres, Skrammen 
Det alt  som lignes kan ved gode Vers
I lunefuld polemisk Skiærts 
Var Aarsag, at man sørgede saa saare
Ved denne morderlige Flængers Baare,
Som om man under Svøben af hans Kniv
I Sognet havde ført et Honningliv.
Ved blot at tænke paa den Saliges saa søde
Maneerer, flød i Taarer hen enhver,
Der havde seet dem kun  og Een især,
De havde kildret ofte halv til døde,
Var (siger man) ved det begrædte Lig
I Sørgeskaren reent utrøstelig.
Saaledes burde hver en Stand paa Jorden
For Alvor og for Spøg hinanden slaae;
Thi Krig er eengang i Naturens Orden,
Og Fred kan ingen være sikker paa.
Særdeles burde, synes mig, Poeten,
Hvis skiønne Fag er Objektiviteten,
Slaae med en Slags Maneer. I hvert et Slag
Paa Maven, Brystet, eller paa Planeten
Af det, han kalder Subjektiviteten,
Der burde være Ziirlighed og Smag 
Om ei med Hensyn paa Humaniteten,
Saa dog med Hensyn paa hans eget Fag.
Saaledes slaaes Einherier i Valhalla 
Saaledes Kampens Engle selv om Allah 
Saaledes ogsaa min Gienganger slog,
Da den i Kamp mod Kunstuvenner drog 
Saaledes slaaer jeg end til Sprogets Ære
Med god Samvittighed, nar det skal være 
Saaledes  ak! men det er Verdens Nød 
Saaledes slaaer man kun, naar man er død 
Død for de mange Forhold her paa Jorden,
De mangehaande, mangeslags,
De ordensfestlige, de dagligdags,
Ei Dannebroges blot, men hvert et andet Flags,
Der nødiggiøre den gemeene Morden,
Af Mangel paa behørig Tid
Til paa sin Myrden at anvende mindste Flid,
Naar man maa følge Dagens Orden.
Saaledes slaaer man kun, naar man er kold og stiv,
Død for Nutidens egentlige Liv,
Død for Materien, for Stoffet,
Død for Parterret, død for Hoffet,
Død for hver Herlighed, der giør lidt tyk og but,
Og hvad man kalder fornem mut 
Død, borte, glemt  i Graven vel forvaret 
I Skiærsild udbrændt rent til Aand 
Og frie for alle Kiødets Baand,
Som Gienfærd af sig selv, forklaret 
Tilintetgiort,
Som Perlefarven paa en gammel Port,
Som Vintersneen i en Sommer-Rende,
Som Rhodos Sol-Kolos, der siger ikke stort,
Nu den er falden overende 
Kort sagt: som jeg, halvtredssindstive Miil
Fra hver en Plet, hvor jeg var meget lille,
Fra danske Pigers Blik og danske Koners Smil,
Her i det Dronninghof-forladte stille,
Svindsyge, melankolske Kiel.
Hvad Under, jeg tilsidst i Tone, Sprog, og Stil,
Selv naar jeg spender Belte mod en Bengel,
Aldeles bliver lig en himmelsk Engel,
Og min Satires Kniv sød som en Elskovspiil?
At jeg er ikke grov i Sang, i Skrift, og Tale,
Dermed jeg ikke kan, og vil ei heller prale;
Thi, hvis jeg giorde det, med haanligt Smil
Imod mig Fimbulklaffer torde knubbe:
"Det er jo ingen Kunst, du Halvveis-Gubbe,
"Dig var jo Livet selv en Fiil!"

     Kunst eller ei, min Stoud, jeg vil tilbagevende
Med søde Kniven, som jeg svang
Mod Fimbulklaffer sidste Gang;
De feige Bagfraklik faaer ellers aldrig Ende.
Desuden mig et Brev er kommet her tilhænde,
Der melder mig: hvorlunde selv den Skiald,
Der steg engang saa skiønt, gaaer ned af Bakke,
Fordi med alt fra ham man tar tiltakke 
Og at vort Pindus blir til sidst en Ase-Stald,
Hvis ingen Muse meer med Aserne tør snakke:
Hvorlunde man gaaer om med et Triumvirat,
Der, siden mit Par Ord om Jøderne,
Paa Forslag af en buxeløs Krabat,
Skal ordentlig permanentere Møderne 
Hvorlunde, hvis jeg ikke svarer snart
Paa Faderens Forsøg i Prose,
Selv Sønnen tænke vil, at det er med mig klart,
Og Manden i Parnassets Mose
Med grønne Hose
Forsikkre (for sin Broderpart),
At det er alt tilsammen grumme rart 
Hvorlunde man har aldrigen seet Mage
Til Stilen i de sidste Dage:
Hvorlunde, da hvert Glimt af kritisk Lys forsvandt,
Ei blot i Støvets Land, men selv i Aanders Rige
Det Ædle maa for det Gemeene vige 
Hvad jeg, desværre! selv derhiemme fandt
Kun alt for sandt 
Og endelig: hvorlunde reent vil synke
Parnasset i et Svælg af Dagligdagserie,
Naar denne Sommer er forbi,
Hvis ingen Curtius sig over det vil ynke,
Sig styrtende med Skiold og Spyd deri.
</body>
</poem>

<poem id="baggesen2002112622">
<head>
   <title>Nytaarsmødet</title>
   <subtitle>Til General-Krigs-Commissair Astrup, paa Aarets, hans Kones, og hans Søns Fødselsdag</subtitle>
   <toctitle>Nytaarsmødet</toctitle>
   <indextitle>Nytaarsmødet</indextitle>
   <firstline>Naar jeg lidt dybt paa det, jeg sidder i</firstline>
   <notes>
      <note>Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
                                                       Andersskov, 1813.
     Naar jeg lidt dybt paa det, jeg sidder i 
Jeg sidder nemlig midt i Poesie
Til over Ørerne  min Broder Haagen! grunder,
Der maae dog, troer jeg, stikke noget under
Den Ting, man kalder Sympathie 
Thi neppe havde jeg faaet Nytaarsønsket færdigt
Til min Familie, som lever slet i Kiel,
Og et begyndt til din, som Lykkens Smil
Dog skiænked, Gud skee Lov! et Lod lidt meere værdigt,
Før, i det samme som jeg saae mig om,
Din Tiener mig imøde kom
Med dit,
Hvoraf jeg klarligen kan see, forstaae, og rime,
Dit Hierte slog for mig i een og samme Time
Med Ønskeslag i Sort paa Hvidt,
Som slog for dig i samme Takten mit.
For nu, min gode Ven, i samme Takt at blive,
Jeg i de samme Rim og samme Vers
Paa langs og tvers
Det Ønske, du mig gav, dig vil tilbage give 
Forstaae mig vel, beholdende for mig,
Hvad jeg ei ganske kan giengive dig.

     Den Nytaars-Karpe, jeg dig har at byde
Til Giengield for din Digtersnaps idag,
Lad dig, min Ven, som tørre Jyde,
Paa denne Trillingfestdag ei fortryde!
Bliv ei for flau derved! til Takke tag!
Den være som den vil, i Hippocrenes Kilde
Jeg fiskede den op i Aar;
Gud skiænke dig, hvad jeg mig selv og ønske vilde,
Herneden, ak! men hvad jeg neppe naaer 
Den beste Lax, som Livet har at byde,
En heel Snees Aar saa vever som i Dag,
Den: intet Skridt i Verden at fortryde 
Og hvis  at glemme det i Favnetag!

     Jeg intet veed hertil at lægge 
Kun, som Postscriptum, nok et lille Bid:

     I fordums, som i vores Tid,
Der fandtes inden de Jerusalemske Vægge 
(Jeg kalder Hellig Anders Konge-Hiem
Det danske ny Jerusalem,
Da i en Rad af Aar, saavidt jeg hører,
Det ikke christne Konger meer tilhører,
Men kongelige Jøder ligefrem;
Tilgiv, hvis her jeg tæller dig blandt dem,
For Successionens Skyld  desværre!
Vi er vel alle Konger for vor Herre)
Der fandtes, siger jeg, hvad findes her endnu,
Varmt inden Vægge
En vis Person,
Benævnt den rige Salomon,
Den gyldne Lykkes store Kiæledægge 
Det veed du; men hvad du vel neppe veed,
Derom jeg nu vil give dig Beskeed:

     Mig forestaaer i Aar en gylden Lykke 
Hvo veed, om jeg dog ei til sidst opnaaer,
Hvad du mig ønsket har i dette Stykke?
I Morges tidlig, Kiære, som jeg gaaer,
I Mørke halv endnu, min Gang til anden Gangen,
I min Uskyldighed, paa Trængselens Forlangen 
Om hvilken Gang jeg det kun sige vil,
At Kongen selv maa stundom gaae dertil,
Hvis ei til den, saa til en anden 
En Dør sig aabner  og, med kruset Haar om Panden,
Og kruset Duun paa Hagen, i en Frak,
Med vevert Øie, krum og fiin i Næsen,
Udtræder et belevent artigt Væsen,
Mig bydende, med Smil, en Priis Tobak
Af Eriksens, hvorefter jeg er kræsen 
Og som i Forgemakket der
Min Kræsenhed blev doppelt kiær 
Med Smil  o! hvilket Smil!  som det af Josephs Fader,
Da han i Labans Pebringe *) paa Luur<note>*) Et fordums Annex til Andersskov.</note>
Til Jomfru Rachel giorde Cour 
Men de Kong David egne milde Lader,
Naar foran Arken, i de hellige Parader,
Han dandsede paa Sions Gader 
Og sigende (jeg kunde fælde Graad
Af Glæde): "Herr Justice-Raad!
Et glædeligt Nyt-Aar!"  "Iligemaade!"
Var alt, hvad jeg i største Hast formaaede
At svare den mig huldt lykønskende Person,
Der ingen anden var, imellem disse Vægge,
End høistbemeldte Lykkens Kiæledægge,
Din Eftermand paa Thronen, den Patron,
Som ei blot Slagelses og Slottes Skialde,
Men alle Bønderne her rundt i Egnen kalde
Kong Salomon.

     O! ter beata matutina hora!
Mig hilste Lykken selv! Dens Yndling bød
Mig et lyksaligt Nytaar før min Død!
Guld fik i Mund til mig for første Gang Aurora!
Mindst havde jeg, før Solen brød,
Mig ventet sligt et doppelt Glædesstød;
Jeg trodser nu herefter Fru Pandora.
Bespiist i Aftes af din Kones røde Grød,
Beskiænket af dig selv, beruust af Yndigheder,
"Som den maa være blind, der ei kan see hos Eder",
Lykønskt af Salomon, misundt af Povl og Peder 
Hvor skulde jeg, med slig en Stierne fød,
Herefter kunde lide Nød
For det, hvorom den hele Verden beder?
Jeg sidder alt, i Tanker, rosenrød,
Pluskiævet  af en maver Digterstengel
Forvandlet til en fuldtudsprungen Engel,
Fuld af Medlidenhed med Næstens Nød 
(Jeg meener Længslen efter Vand og Brød
Paa tørt Papiir)  og dypper ned min Finger
I noget, som du hører nok, der klinger 
Lig salig Lazarus i Abrams Skiød.
</body>
</poem>

<poem id="baggesen2002112623">
<head>
   <title>Parnas-Dommen</title>
   <subtitle>Til Conferentsraad Schlegel i Odense</subtitle>
   <toctitle>Parnas-Dommen</toctitle>
   <indextitle>Parnas-Dommen</indextitle>
   <firstline>Som Resultat af dit til visse heel Trebazizke</firstline>
   <notes>
      <note>Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
                                    <small>Kiøbenhavn, den 18de Julii 1814.</small>
     Som Resultat af dit tilvisse heel Trebazizke
Juridiske Responsum paa
Mit (gid jeg torde sige: ligesaa
Sit store Mønster lignende!) Horaziske
Poetiske Raadspørgsmaal om:
Hvad i den Sag pro Syngen, contra Qvækken
Der kunde giøres ved Setines-Bækken? *)<note>*) Setines. En ussel lille Kiøbstæd, hvor Athene tilforn har staaet.</note>
Er paa Parnasset fældet denne Dom,
Hvis troe Kopie, som den er kommen mig tilhænde,
Jeg hoslagt har den Ære dig at sende.
Som ligefrem (en engelsk Jurys lig)
Det er at sige:
Som man det kunde vente sig
Fra det aldeles ubestikkelige
Hensovne Tribunal i Dans Apollos Rige,
Den vist vil fyldestgiøre dig
Saavelsom mig
Og hver, der, efter Alt at have giennemgaaet
Med nogenlunde Kundskab i
Parnassets gamle Retsphilosophie,
Tilstrækkelig forstaaer sig paa 'et 
Ved nemlig ei blot Alvor saa som saa,
Men Skiemt og noget at forstaae.

     Dog  skulde du vel troe det?  her i Landet,
Og her i Byen, som af Holbergs **) Salt<note>**) - qui sale multo<br/>Urbem perfricuit <br/>Hor.</note>
Blev giennemgnidt saa herlig overalt
Som ingen anden og som intet andet 
Hvor daglig Føde bleven er hans Spøg 
Hvor gratis man i Klubber selv uddeeler
De Vittighedens Lax og flækkede Makreler,
Hans Muse hængte op i Lunets Røg 
Hvor man (hvis og i danske Poesien
Hver anden fordums Artighed var glemt)
Dog i det mindste lidt af Ironien
Formode burde for bestandig giemt 
Her i vort Kiøbenhavn, hvor netop i Satire,
Nu, Folk har meget lidt i Krig, end sige Fred,
At giøre sig en Smule lystig med,
Man ordentligen burde svire 
Her hiemme  skulde du det troe? 
Forstaaer man Spøg saa lidet nu omstunder:
At mange, selv blandt dem, der gaae paa to
(Og deriblandt en Mand, som grunder
Paa Statens Vel, naar han har Stunder)
Bemeldte Dom, hos Thiele sat i Prent,
Antage for et skriftligt Dokument,
Hvis Underskrift af mig er blevet
(Nefas horrendum!) efterskrevet 
Og finde salig Birkner (der var frie
For alt hvad ligne kan deslige Skriverie)
Ved Kiendelsen af Phøbus og de ni
Som Sekretær at have parapheret,
Forfærdelig prostitueret 
(See det vedlagte Skilderie!).

     Min Schlegel! du, som med Pandekters Kynde
Foreener Tankens Liv og Sprogets Ynde 
Som veed, at Holberg, der dog og lidt Jus forstod,
Ei drømte, sig mod Loven at forsynde,
Da han til Frelsers Kirke bøde lod,
Om ikke just den samme gule Qvinde,
Her handles om
I denne Dom,
Saa dog den gamle hedenske Gudinde,
Der i Betydenhed sig torde til den ny
Forholde, som Roesværdighed til Ry 
Som til Setines Tyrkehul Athene 
Og som den ældste til den yngste Melpomene 
Kort sagt (for ei at fylde dig et Ark
Med Forholdslignelser i det uendelige)
Som "ti Rixdaler" i Apollos Rige
Til "trende Mark" 
Du, som saaledes (hvad jeg vilde sige)
Langt bedre veed end nogen lærd Pedant
Og noget ustudeert Genie her hiemme:
Hvad der er Skiønt og der er Sandt 
Lad mig, jeg beder dig, med næste Post fornemme
Herover din og den Athenes Stemme,
Der synes bortreist her fra Byen 
(For ei at træffe sammen med den Tøite,
Hvorefter vore friske Fyre fløite) 
Og nu maaskee opholder sig i Fyen.
</body>
</poem>

<poem id="baggesen2002112624">
<head>
   <title>Remmen af Huden</title>
   <subtitle>Til Cancellieraad Lautrup</subtitle>
   <toctitle>Remmen af Huden</toctitle>
   <indextitle>Remmen af Huden</indextitle>
   <firstline>Du melder mig, angaaende de Klæder</firstline>
   <notes>
      <note>Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
                                                      <small>Kiøbenhavn.</small>
     Du melder mig, angaaende de Klæder,
Jeg i de Værelser, hvor jeg i Vinter laae,
Lod i Forvaring og, som saa,
Til Foraarsstads og Sommerhæder
Her, ved min Gienkomst, giorde Regning paa,
Men ikke meere fandt, trods hele Husets Leden 
Og altsaa troede stiaalne bort  skiøndt Smeden
Os giorde klart, som to og tre giør fem,
At ingen havde kunnet tage dem,
Med mindre det var skeet med Fandens Kunster,
Som, hvor det gielder om at liste ud
Af uoplukket Giemme mindste Klud,
Mit eget Skiønne finder lutter Dunster 
Du melder mig, at hint Mirakel nu
(Der alle dine Folk har voldt saa megen Gru)
Som næsten alle nye Mirakler,
Naar de belyses af Koldsindighedens Fakler,
Har intet andet underligt
End det, at have kunnet synes sligt 
I det din Tiener, efter megen Føiten
Om Klæderne, der dog var eengang fløiten,
Dem endelig har fundet i en Vraa,
Som mindst af alle nogen tænkte paa:
Hos nemlig Skrædderen, der havde syet dem 
Og hvem jeg selv, engang jeg sad og syede paa
Den Munkekappe himmelblaa,
Hvori jeg vil til Efterverdnen gaae,
Forsigtigviis tilbage havde flyet dem,
Men som (hvad hendes let, skiøndt det er slemt,
Naar Skrædderen for Evigheden
Sig giêr i Kast med Broderen herneden)
Var neppe giort  før det var glemt.
En Mand som dig, hvis Blod er altid roligt 
Hvis Sands er aldrig fiern, hvis Sindighed
Om, hvad du selv har giort, bestandig veed
En Slags Beskeed,
Maa saadant forekomme fast utroligt.
Og dog, min Lautrup, Tak den Broderpart,
Du tidlig fik i mange sære Stykker
Af mine Lykker og Ulykker,
Du kiender jo den Hoved-Art,
Der, skiøndt den Nøglerne forvarer
Til alt, hvori sig Hoved aabenbarer,
Er selv i Hovdet ikke vel forvart!
Du har vist tidt, ved Agten paa min Giemmen
Af denne Verdens Stads, bemærket Remmen 
Men da du let, ihvor det gaaer,
I Fierdeparten af et hundred Aar
Hvori vor Bo var skilt, har kunnet glemm' 'en,
Vil her paa ny jeg kortelig
Lidt meer om samme Rem fortælle dig.

     Dengang vor Herre, nemlig til det Gilde,
Han hele Verden giøre vilde,
En Oxe slagtede, saa stor
Omtrent som vores hele Jord,
Blev alle Stænder inviteerte
Til Taffelet om Livets Eeg,
Hvor de blev rigelig trakteerte
Med høistbemeldte Oxesteeg 
Poeten kun, der ogsaa var indbuden,
Kom lidt for silde, da han ei,
Som andre, gik den næste Vei
Til Bordet, hvor serveertes Studen,
Men løb, med sin Gudfrygtighed,
I al Naturen op og ned,
Betragtende dens Herlighed
Saavel for inden som for uden 
Adspørgende, ved hvert et Led,
Ved hver en Bom, ved hvert et Bedested,
Guds Rige først og hans Retfærdighed,
Isteden for at slaae paa Snuden
Alt hvad der standsede hans Fied 
Som ventelig de andre giorde
Der i det mindste, hvor de torde.
Han kom for silde, siger jeg,
Og mens de andre rundt om Livets Eeg
Fortærte deres Oxe-Steeg,
Den Stakkel maatte staae foruden,
Og fik til Nød en lille Rem af Huden
I denne Leeg.

     At Chaos her med Oxen jeg betegner,
Jeg haaber, dig vil ikke synes søgt:
Naar alt, hvad fornemt er af Stof, du medberegner,
I Lignelsen du finde vil lidt Kløgt 
Endskiøndt maaskee du heller vilde,
Jeg kaldte dette Giæstebud,
Da Lys og Orden sprang af Chaos ud:
Tilværelsens Skilpaddegilde 
Jeg ei tør sige dig imod 
Den Lignelse mig selv og synes nok saa god;
Men, hvorom alting er, Skiønaanden kom for silde
Til denne Fest for Kiød og Blod 
Man ikke mindste Bid ham lod,
Det være sig nu af Skilpadden eller Studen.

     See, kiære Lautrup! det er Knuden!
Fra den Tid af er hver Poet
Udsat for i hvert Spil i Livet,
Naar Lykkens Giæstebud blir givet,
At blive, hvad man kalder Beet 
Og ikke nok med det alleene,
Men ved enhver deslige Scene
(Som i hvad nylig mig er skeet)
At blive selv for alle Dyder,
Som Evangeliummet byder,
Og for sin Viisdom selv, beleet:
Vi Digtre har en lille Rem af Huden,
Mens andre spise Steeg af Studen.
Men Spørsmaal, om i denne Byld
Vor Herre selv har ei lidt Skyld?
Og om han ikke burde vide,
Nar han giør Skabningsgiæstebud,
At Digtren til den stegte Stud
Kan aldrig komme ret i Tide?
I Faldet, som har fundet Sted
Med mine Klæer, som, trods min Skraalen
Og al din Venden op og ned
Paa Huus og Gaard, jeg selv har stiaalen 
(Et Under af Forsigtighed,
Som jeg endnu maa studse ved
Og ei begribe kan, desværre)
Er du, min gode Ven, vor Herre!
Du havde, som det sømmer sig
En sund Alvidenhed i Prose,
Da der kom Ugler i min Mose,
Strax burdet lade stevne mig,
Som Digter  og, for ei at lyve,
(Særdeles i et Tyverie,
Som der var et Mirakel i)
Som den sandsynligste blandt Tyve!
Fornemmende mit Skraal og Skrig,
Da jeg var Klæderne foruden,
Du havde burdet sige dig:
"Han selv har vist bestiaalet sig!
"Den Stakkel kom for seent til Studen,
"Og har den gamle Rem af Huden."

     Jeg haaber, du herefter vil,
Naar stiæles, hvad mig hører til,
Isteden for at lede længe
I dine Værelser og Senge,
Mig selv i den bemeldte Rem,
Der buxebinder mine fem,
Paa Øieblikket lade hænge.
Og troe mig! selv med Struben klemt
Af samme Remmen nok saa slemt,
Forlængt i Hals og lang om Næse 
Klyngt op af dig i egen Port 
Mit sidste Suk dig end skal hvæse
Den Lovsang, som du her kan læse:
"Hvad Lautrup giør, er rigtig giort!"

     Tag midlertid (næst Tørreveiret,
Som Phøbus, efter meget Jask,
Mig til din Kones store Vask
Og til din Høehøst har beskiæret)
Til Takke med min Afbigtsang,
Indtil jeg synder næste Gang.
</body>
</poem>

<poem id="baggesen2002112630">
<head>
   <title>Tilegnelse</title>
   <subtitle>
      <line>Fortsættelsen af Da jeg var lille</line>
      <line>Til Etatsraad G. H. Olsen</line>
   </subtitle>
   <toctitle>Tilegnelse</toctitle>
   <indextitle>Tilegnelse</indextitle>
   <firstline>Der var en Tid, da jeg var meget lille</firstline>
   <notes>
      <note>Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
                             <small>Andersskov, den 15de Febr. 1813.</small>
     Der var en Tid, da jeg var meget lille,
Da jeg i Sloikjol paa en Kaalstok reed,
Mens ofte løbsk foran mig løb en Trille
Til Skræk for Kiøkkenhavens Ærtebed 
Da Taarnborgs Bredde var mig fierne Kyster,
Og Halskovs Lygte*) var mig Jordens Pol;<note>*) Fyret paa Pynten udenfor Korsøer.</note>
Og jeg "Kom fremmed" legte med min Søster
I samme Værelse fra Stol til Stol 
Da vi gik samme Vei, paa Gaasestien,
Bag efter Giæslingerne Par og Par,
Og tog os vel i Agt for Ælling-Lien**)<note>**) Handelen dengang paa Norge har udentvivl bragt denne Benævnelse paa den Deel af  Fæstningsgravene, Ællingerne pladskede i, til min Fødebye.</note>
Og Randen af det sænkte Bryggerkar 
Da jeg til heldig Fangst var tidt paa Nippen,
Med Faldehat, paa Sommerfuglejagt;
Og ofte fik en Smule Salt paa Tippen
Af mangen deilig Spurv og Svale lagt 
Da mig min fromme Moder lærte stave
Guds Ord med en beundret Pegepind,
Og, trods min Andagt, jeg blev reent af Lave,
Naar i det samme Kringlemoer kom ind 
Da mig i Verden intet syntes være
Saa skiønt og lysteligt at skue til,
Som paa sin Qvist en gylden Sommerpære,
Og Snittets Guld paa Brokmands Huuspostil 
Da Synden vel, og Døden noget kyste
Mig i min Uskylds ellers trygge Ro,
Men Diæv'len, for hvis mørke Magt jeg gyste,
Forstyrrede den meer end begge to 
Der var en Tid (jeg mig i Dag den minder),
Jeg var, blandt Blomsterne paa Livets Eng,
Naar jeg mig husker om og ret besinder,
En meget ung og meget lille Dreng.

      "Naar", spørger du, min Olsen! der kun kiender
(Skiøndt maaskee meer end mangen gammel Ven),
Imens jeg surr fra Huus til Hove render,
Giengangeren af salig Baggesen 
Der, skiøndt af ingen Baand du seer mig broget,
Og kun mit eget Kors mig bære seer,
Som Mand, og Ridder selv, af Dannersproget
Mig hilser frem for mangen Povl og Peer 
Du, som kun et Par Gange hos de Store,
Hos dig lidt meer, og aldrig hos de Smaa,
Med Miner, som vel neppe kunde more,
Mit høie Livs velbaarne Gienfærd saae
Justitsraadsat og taus, professorstille,
Med Doctorskoe og Provstestrømper paa,
Og med et taaget Blik, skiøndt uden Brille,
Sortklædt og sørgelig fra Top til Taa 
"Naar var den Tid, da jeg var glad og lille?"
(Thi du vil sikkert ikke spørge: "hvor?"
Du veed, hvor min parnassiske Pernille,
Riimbrevenes og Emmas Moder, boer)
"Naar var den Tid, da Baggesen var liden?"
Den var, saavidt jeg husker, veed, og troer:
Aar Syttenhundred og Halvfierds  og siden;
Den var Aar Attenhundred  og i Fior;
Den var i Gaar  den er  og, paa min Ære!
Særdeles mellem Engle ved dit Bord,
Den være kan endnu, naar det skal være;
Thi jeg er aldrig bleven meget stor.
Jeg er, min Ven! bestandig meget lille;
Jeg er bestandig Barn og meget ung;
Og hvis og stundom mine Taarer trille,
Naar Livets Byrde falder mig for tung,
De falde dog, som Skyens Draabepiile
Blandt Solens, under Øiets Bue ned,
Og vexle Kummerens og Glædens Smiile,
Som Barnets Graad, med en Slags Munterhed.

     Jeg leger end "Kom fremmed" her paa Jorden
Med hver en lille paradisisk Lyst 
Jeg trykker end hver Engel i vort Norden,
Som om det var min Søster, til mit Bryst 
Jeg gaaer endnu, med lette Sving af Hatten,
I mangen Eng paa Sommerfuglejagt 
Og lurer ofte paa en Spurv, som Katten
Paa Musen, med lidt Salt, og megen Agt 
Jeg venter uophørlig end paa Dratten
Af Sommerpæren, og paa Svalens Fangst 
Og er endnu, som før, især om Natten,
Naar det er mørkt, for Spøgelser lidt angst;
Kun med den Forskiæl: at de søde Glutter
Mig ere nu, hvad Sommerfugle var 
Og at mig nu er blevne store Putter,
Hvad paa min Gaasestie gik Par og Par 
At nu er knipske Muser og Chariter
For Saltet i min Stræben, i min Aands,
Hvad dengang var, paa Plankeværk og Gitter,
Ustandselige Stierte for min Haands 
At nu er lutter Sole, hvad deroppe
Jeg kun som lyse Prikker tindre saae 
Og nu en næsten uregierlig Hoppe
Den grønne Kaalstok, der gik tidt i Staae 
At nu er mig lidt Vand og Brød med Ære,
Her i mit Hiem, i Fredens trygge Læ,
Hvad da mig var den gule Sommerpære,
Der hang mig alt for høit i Livets Træ 
At nu mig er en let uskyldig Vævlen
For Evigheden, for engang at faae
Parnassets Poge til at holde Kævlen,
Og mig, som lille Barn, at lade staae,
Hvad dengang var mig en uskyldig Spillen
Med Spindekonens Æbles vevre Snurr,
Med Toppens Springedands, og Tridsens Trillen,
Og Rumlepottens løierlige Knurr 
At nu, hvad dengang var mig Jule-Kage,
Er det: at være glad og vel tilfreds,
Som du, ved Siden af en elsket Mage,
Min Olsen, i en hiemlig Englekreds.
Paa denne Forskiæl nær  som er fast ingen,
Naar man begynder Livet at forstaae
Og seer en Smule mere dybt i Tingen 
Er jeg det samme lille Barn, som saa.
Riis faaer jeg og endnu  og Bussemanden
Er: Frygt for Ormen i mit Kikajon;
Og, hvad mig dengang Synden, Døden, Fanden:
Gield  Kieler-Omslag  og Napoleon.
Jeg er med alt, hvad her mig krøller Panden,
Et Barn i Kiøbenhavn endnu, som før,
Og, troe mig, trods Fornuften og Forstanden,
Et større selv end fordum i Korsøer.
Jeg er det ikke blot i hvad jeg skriver
Her, paa min Fødselsdag, til dig og fleer,
Men bliver det, nu jeg lidt gammel bliver,
Pudseerligt nok, bestandig meer og meer.
Vil du, min Ven, for Børnene, som leve,
Ja selv for deres Børn Beviis derpaa,
Læs følgende Da jeg var lille-Breve,
Blandt hvilke dette skal i Spidsen staae 
Hvis du, hvem alle Livets Huldgudinder
Indvied i Apollos Chores Dands,
Den egne Muses Smiil dem værde finder,
Forsmaae de glade hver en mindre Krands.
</body>
</poem>
</workbody>
</kalliopework>
