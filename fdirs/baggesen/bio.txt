<p>Jens Immanuel Baggesen (<year>1764</year>-<year>1826</year>). Allerede inden sin debutudgivelse havde Baggesen vundet anderkendelse for sine digte trykt i <A F=pram>Pram</A> og <A F=rahbek>Rahbeks</A> toneangivende tidsskrift <i>Minerva</i>.</p>

<p>Debutudgivelsen <i>Comiske Fortællinger</i> (<year>1785</year>) vækker opsigt og kort tid før sin død, hilser selveste <A F=wessel>Wessel</A> den unge Baggesen velkommen med digtet <A D=wesselblandedea3>Til Hr. Jens Baggesen</A>. <i>Comiske Fortællinger</i> indeholder en lille række fortællinger i versform, hvoraf den vigtigste er det programmatiske digt <A D=baggesen2001060801a>»Poesiens Oprindelse«</A>. Sidstnævnte baner vejen for en forståelse af det poetiske univers, som Baggesen var på vej til at udfolde.</p>

<p>Som ilter <A K=klassicismen>ærke-klassicist</A> var Baggesen på fjendtlig fod med de kommende <A K=romantikken>romantiske</A> tendenser i den danske litteratur. <A F=oehlenschlaeger>Oehlenschläger</A> og Baggesen var således ærkefjender, som stredes om tronen  i den danske poesi i begyndelsen af <year>1800</year>-tallet -- dette blev kendt som Oehlenschläger-Baggesenfejden.</p>

<p>Udover bedrifterne i den danske litteratur opretholdte Baggesen samtidigt et omfangsrigt tysksproget forfatterskab.</p>
