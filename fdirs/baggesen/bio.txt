Jens Immanuel Baggesen (1764-1826). Baggesen vandt anerkendelse med sin debutudgivelse <i>Comiske Fortællinger</i> (1785), som indeholder en række fortællinger i versform. Den vigtigste fortælling er det programmatiske »Poesiens Oprindelse«, som baner vejen for en forståelse af Baggesens poetiske univers. Som <A K=klassicismen>ærke-klassicist</A> var Baggesen på fjendtlig fod med de kommende <A K=romantikken>romantiske</A> tendenser i den danske litteratur. <A F=oehlenschlaeger>Oehlenschläger</A> og Baggesen var således ærkefjender, som stredes om tronen  i den danske poesi i begyndelsen af 1800-tallet -- dette blev kendt som Oehlenschläger-Baggesenfejden. Udover bedrifterne i den danske litteratur opretholdte Baggesen samtidigt et omfangsrigt tysksproget forfatterskab. 
