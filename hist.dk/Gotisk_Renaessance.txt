T:Gotisk renæssance

<P>I flere lande begyndte man i anden halvdel af 1700-tallet at opstøve digtekunstens gamle glemte skatte. I England ledte man efter de gamle <I>barders</I> posier, og inflydelsesrige udgivelser blev <A CLASS=green HREF="fbiografi.pl?macpherson?uk">James MacPhersons</A> <I>Fragments of Ancient Poetry collected in the Highlands of Scotland</I> (1760-63) samt biskop Thomas Percys <I>Reliques of Ancient English Poetry</I>. MacPherson påstod, at sin samling bestod af prosaoversættelser af gamle keltiske digte af barden Ossian, men i virkeligheden digter Macpherson selv. Udgivelsen fik imidlertidig stor betydning og spredtes i oversættelser til hele Europa.</P>

<P>Udover interessen for »Ossian« begyndte landene også at opstøve deres egen gamle digte og viser. I Tyskland udkom <A CLASS=green HREF="fbiografi.pl?herder?de">Herders</A> <I>Volkslieder</I> (1778-79) og <I>Stimmen der Völker in Liedern</I> (1807). Den <A CLASS=green HREF="hpage.pl?Klassicisme_Introduktion?dk">klassicistiske</A> og franske kunstighed lider et nederlag, som landene opdager og begynder at fremhæve deres nationale egenart. Dette er en af faktorene som fører 1700-tallet ind i <A CLASS=green HREF="hpage.pl?Romantik_Introduktion?dk">romantikken.</A></I>

<P>»Ossians« digte oversættes i Danmark af <A CLASS=green HREF="fbiografi.pl?blicher?dk">St. St. Blicher</A> og udkommer i årene 1807 og 1809, men allerede inden da var man også begyndt at grave i de gamle nordiske heltesagn samt at indsamle de tidligere negligerede folkeviser, som siden middelalderen havde overlevet i mundtlig tradition hos landbefolkningen. De danske romantikere, især <A CLASS=green HREF="fbiografi.pl?oehlenschlaeger?dk">Oehlenschläger</A> og <A CLASS=green HREF="fbiografi.pl?grundtvig?dk">Grundtvig</A>, viser stor interesse for de gamle nordiske sagn, sagaerne og middelalderdigtningen, i deres søgen tilbage til noget nationalt, oprindeligt og ægte.</P>


