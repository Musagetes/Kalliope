T:Romantikken
P:SchlegelF
P:Goethe

<H2><BR><I>Schlegel og den tidlige tyske romantik i Jena</I></H2>

<P>
Brødrene A.W. og Friedrich Schlegel er hovednavne i den tidlige tyske romantik - også kaldt Jena-romantik - som udformedes i den tyske filosofi og digtnings nye centrum i universitetet i Jena, få kilometer fra Goethes Weimar. Til forskellige tider befandt sig i Jena <A CLASS=green HREF="fbiografi.pl?hoelderlin?de">Hölderlin</A>, Hegel, Novalis, Tieck, Bretano, den unge naturfilosof Fr. Wilh. Schelling (1775-1854) og videnskabsteoretikeren J.G. Fichte.<BR>
Friedrich Schlegel, romantikkens teoretiker par excellence, udbredte sig i sit tidsskrift <I>Athenäum</I>, hvori den tidlige romantiks programerklæringer således var at finde. Han formulerede tanken om en nødvendig mytologi, et fælles værdigrundlag for poesien. Poesien og i en videre forstand kunsten skal overtage religionens rolle - man skal skabe hvad Schlegel giver betegnelsen universalpoesi. Poesien er et samlende begreb og omfatter alle kunstarter og den er i evig tilblivelse, en konsekvent uafsluttethed. Dette synspunkt kaldes romantisk ironi og kan udlægges både positivt og negativt, alt efter om man lægger vægt på det frugtbare uendelighedsbegreb eller på den nihilistiske tomgang. Den desillusionerede , destruktive anti-helt, "den <A CLASS=green HREF="fbiografi.pl?byron?uk">byronske</A> helt" optræder i mange romaner.<BR></P>
<P>Man ville samle og genforene alle digtningens genrer, lade genren være bestemt af indholdet og ikke omvendt som i klassicismen, altså en frisat subjektivisk æstetik, hvor eneste lov er at digteren ikke tåler nogen lov over sig.<BR>
Man ville gøre livet poetisk og poesien levende. Vi befinder os i splittelsen mellem begær efter enhed og fragmentet som vilkår. Digtningen er således at betragte som nævnte uafsluttede proces, da den omtalte enhed ikke kan rummes i eet værk.<BR></P>
<P>Romantik er drømmen om enhed og eller helhed. Det er en stræben, født af begær efter enhed i oplevelsen af splittelsen. Fragmenteringen er en vilkår for mennesket og for kunstneren. Man stræbte efter den ægte, sande, oprindelige, i fortiden (middelalderen) eller i nutiden (det utopiske, skabelsen af en moderne mytologi.)
Romantikken bidrager til kunstens autonomisering - allerede begyndt af bla. <A HREF="fbiografi.pl?ewald">Johannes Ewald</A> - til forskel fra den klassicistiske genre-æstetik. Regelæstetikken erstattes af en geni-æstetik, hvor kunstneren frit skaber sin egen form - side om side med Gud. Man vil løfte kunsten fra en kristen enhedskultur.<BR></P>

[Schillers Über Naive und Sentimentalische Dichtung (1795)], 
[Goethe og Schillers Sturm und Drang bevægelse i Weimar], 
[Goethe og Schillers korrespondance om æstetik.], 
[Goethes "Det Gode, det Skønne og det Sande"], <BR>

<BR><H2><I><BR>Steffens og den tyske naturfilosofi</I></H2>

Den romantiske periode, som i Danmark begyndte omkring 1800, eller nærmere med Oehlenschlägers debutudgivelse <A HREF="vaerktoc.pl?oehlenschlaeger?1803?dk"><I>Digte</I></A> (1803), var sat i gang af Henrich Steffens (1773-1845). <BR>
Naturvidenskabsmanden Steffens blev født i Norge, som søn af holstensk fader og en dansk moder, men familien flyttede i 1779 til Danmark, hvor Steffens voksede op. Steffens studerede i Jena den nye naturfilosofi - filosofien om den beåndede natur. Man ville sammentænke samtlige eksistensformer i universet i én organisk naturteori, som forklarede hvordan den tilsyneladende regelløse, vilkårlige natur var gennemstrømmet af en ordnende ånd, som måtte opfattes som den bevægende kraft bag naturens udvikling og som binder den sammen i en uendelig sammenhæng. Dette var materielt anskueligt ved f.eks. opdagelsen af elektricitet i både naturens uorganiske og det organiske dele - selvfølgelig især Galvanis frølår i 1789. Denne ordnende naturs enhedsdrift var gennemtrængt af hinanden modvirkende kræfter - f.eks. belyst ved magnetismen. Helhedsdannelsen bliver til i en aldrig afsluttet proces ved en uafladelig kamp imellem modsætninger.<BR>
Enhedstanken gør, at disse ideer både gælder planeterne, dyre- og planteriget, og ikke mindst mennesket og hvad man opfattede som udviklingens højeste potens: kunsten og geniet.<BR>
Steffens vendte tilbage til Danmark i 1802, hvor han i nogle forelæsninger udbredte de nye tyske ideer, som bla. kom til at hjælpe Oehlenschläger i tilegnelsen af det nye og i "tilblivelsen" af et romantisk digter-geni.

