T:Det sublime og geni-tanken

Hvis vi betragter begreberne det sublime og digter-geniet kan vi nemmest tilnærme os forskellene mellem <A HREF="hpage.pl?Klassicisme_Introduktion">klassicisme</A> og <A HREF="hpage.pl?Romantik_Introduktion">romantik</A>. Dette er begreber, som for alvor lanceres omkring 1770'erne. Goethe og <A HREF="fbiografi.pl?ewald">Ewalds</A> forfatterskaber er centrale i denne sammenhæng - på vej mod romantikken.<BR>

I den klassicistiske æstetik bliver den antikke kunst ophøjet til en uopnåelig autoritet. Kunstneren skal følge nogle fastlagte regler - og han er derfor mere håndværker end genialt individ. Indenfor teatret skulle man så vidt muligt overholde de tre klassiske enheder: handlingens, tidens, og stedets handling. Altså indstramning og regeltænkning. Den regelmenterede æstetik angav også de tilpassede stillejer: høj-, lav- og mellem-stil. Samtidigt fungerede parodien som ventil, cf. f.eks.
<A HREF="fbiografi.pl?wessel">Wessels</A> <A HREF="vaerktoc.pl?wessel?1772?dk"><I>Kierlighed uden Strømper</I> (1772)</A>.<BR>
Den klassicistiske kunstner skal belære publikum, hans kunst er orienteret mod læseren, og skal overholde og formidle den gode smag. Den gode smag var 1650-1750 lig den franske smag.





