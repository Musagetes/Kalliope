T:Symbolismen
P:Baudelaire
P:monet.st-lazare

<P>Symbolismen havde sin foregangsmand i den franske lyriker og
kritiker <A CLASS=green HREF="fbiografi.pl?baudelaire?fr">Charles Baudelaire</A> (1821-69) og en af de sidste store
repræsentanter var tyske Rainer Maria Rilke (1875-1925). Fra det
toneangivende Frankrig blev den fra omkring 1890 den dominerende
lyriske retning over hele Europa. Symbolismen er på samme tid et
opgør med både romantikken og realismen, og dog henter den
elementer fra begge retninger. Det gjaldt nu den indre verden,
lyrikken kunne ikke længere bruges til at formidle ideologiske
budskaber som i romantikken eller mangelen på ideologiske
budskaber som i den realistiske kunst, men måtte samle sig om sig
selv og sit eget formsprog. Digter-jeget blev en neutral størrelse i et
absolut univers, et idéernes rige som man satte i stedet for (den
realistiske) romanens virkelighedsunivers - hvor symbolismen får
træk fra romantikken. Digtningen var ikke for den brede masse, fordi
det romantiske helhedssyn fra havde spillet fallit overfor
samfundsudviklingen, der var skabt et skel mellem digter og borger.</P>

<P>  Baudelaire skriver erklæret under indflydelse af <A CLASS=green HREF="fbiografi.pl?poe?uk">Edgar Allan Poe</A>
(1809-49), som med sit rige symbolske sprog og sin formbevidsthed
skilte sig ud fra samtidens sen-romantik. <A CLASS=green HREF="fbiografi.pl?rimbaud?fr">Arthur Rimbaud</A>
(1854-91) kalder sig Baudelaires direkte arvtager. <A CLASS=green HREF="fbiografi.pl?mallarme?fr">Stéphane
Mallarmé</A> (1842-98) og <A CLASS=green HREF="fbiografi.pl?verlaine?fr">Paul Verlaine</A> (1844-96) er
foregangsmændene for symbolismen i Frankrig i 1890'erne.
Påvirkningen når også til Irlands William Butler Yeats (1865-1939),
men hos ham er symbolismen ikke hele løsningen og han nærmer sig
mysticisme i sin lyrik inspireret af og med motiver fra hans keltiske
kulturarv.</P>

<P>  I Danmark var de tre studenterkammerater fra 1884 <A HREF="fbiografi.pl?stuckenberg">Viggo
Stuckenberg</A>, Sophus Claussen og Johannes Jørgensen som var
samlet om tidsskriftet <I>Taarnet</I>, som første gang udkom 21. oktober
1893 og videre i ti numre frem til september 1894. Heri præsenterede
de deres egen lyrik samt oversættelser af Baudelaire, Verlaine,
Mallarmé, og andre. De tegner, med hvert deres særpræg,  den
danske symbolisme - "det sjælelige gennembrud." Sophus Claussen
er den udfarende livskraftige, medens Johs. Jørgensen er den
melankolske som omvendes til katolicismen. </P>
<P>  Symbolismen kan siges at være romantikken i en moderne verden.
Den er ikke ideal-søgende som dansk romantik, men snarere den
tyske romantik som søgte opbrud. Den er både en verdensanskuelse
og en æstetik. Johs. Jørgensen hævder at symbolisme er troen på en
anden verden udenfor - i stil med romantikken - hvilket er i strid med
symbolismen generelt. Han vil frigøre mennesket fra det empirisk
sanselige ie. positivismen. Bundet rationalitet giver meningsløshed.
"Trancendens" sætter Johs. Jørgensen i stedet.</P>
<P>  Symbolismen er en tro på en metafysik, som tidligere i århundret.
Sjælens sammenhæng med naturen opfattes af digteren, og han
fornemmer altings sammenhæng. Den ydre virkelighed bliver symbol
på en bagvedlæggende virkelighed, som poeten ved billeder og
symboler kan udtrykke sin indsigt i. Ikke opfindelser af historier men
videregivelser af stemninger. Ikke underholdning men indtryk.</P>

