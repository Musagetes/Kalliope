T:Realismen og det moderne gennembrud
P:Flaubert2
P:Brandes
P:Balzac
P:Zola



<P>  Georg Brandes' forelæsninger ved Kbh. Universitet med titlen 
<I>Hovedstrømninger i det 19. Århundredes Litteratur</I> starter 1873, og
dette markerer faktisk ret præcist starten på "Det Moderne
Gennembrud," som er en anden betegnelse for realismen i
Danmark. Brandes hævder at dansk litteratur er bagud i forhold til
samfundsudviklingen lokalt og i Europa. Hovedtemaet i hans program
er brud med vaner og fremhævelsen af individualitet og personligt
eget udtryk. Et ramaskrig bredte sig efter forelæsningerne: man følte
sig truet af hans tanker og man mente, at han undergravede
dannelseskulturen. Hans frihedsforestillinger er klart
anti-metafysiske. Han åbner for et ateistisk livssyn baseret på
naturvidenskaben, hvilket er i skarp konflikt med
Biedermeier-kulturens romantiske livssyn, og han mente at
idealisering er en konventionel overflade.</P>
<P>  Digteren og videnskabsmanden sidestilles. Kunsten skal vise
hvordan de højeste menneskelige ytringer udspringer af menneskets
natur. Kunstens emne skal være "det sande," uanset hvor grimt og
grusomt det fremstillede er. Det æstetiske og det smukke er ikke
længere det sande og ægte som i romantikken. Man skal trænge ned i
instinkterne i fremskridtets øjemed - ligesom romantikken, men i
ateistisk stil. </P>
<P>  Modernismen fortsætter romantikkens fordybelse i mennesket.
Lucas: "desillusions-romantik." Ny metode til menneskeforståelse
udfoldet uden den metafysiske basis. Naturen i mennesket skal
afdækkes. Brandes: "En forening af bevidsthed og naturlighed kaldes
ånd."
  Brandes kan betragtes som et symptom på tendenser i den
europæiske samtid: idealistisk ateisme efter Strauss' og Feuerbachs bøger
 var ikke ny. Den franske realisme var i fuld gang med bl.a.
Balzac allerede i 1830erne.</P>


<P>Man kalder i Danmark perioden 1800-1870 for "romantikken", hvilket
er meget uklart. Der debuterer ingen væsentlige forfattere i 1850-70
måske undtagen lige Goldschmidt. Romantikken var i disse sidste
mange år ude på et sidespor, og ude i Europa var man længere
fremme med Flaubert og Zola. De toneangivende danske forfattere op
til det moderne gennembrud var traditionelle og ikke nyskabende:
<A HREF="fbiografi.pl?hostrup">Hostrup</A>, <A
HREF="fbiografi.pl?richardt">Chr. Richardt</A>, <A
HREF="fbiografi.pl?kaalund">Kaalund</A>, <A HREF="fbiografi.pl?faber">P. Faber</A>, Carit Etlar og
<A HREF="fbiografi.pl?bergsoe">Vilh. Bergsøe</A>, som næsten alle er glemt nu. Epogoner kaldes de tit.
De fortsætte romantikkens idealer og stagnerede. Og en anden
gruppe i mellemtiden var skolelærerforfatterne, Anton Nielsen og
andre idag ukendte - men populære dengang.
  Den enkelte roman som betegner overgangen er <I>Phantasterne</I>
(1857) af Hans Egede Schack.</P>
<P>  Filosofisk går man med det moderne gennembrud fra idealisme til
positivisme10, politisk fra konservativisme til radikalisme, og fra
Biedermeier til offentlig debat. Formålet med litteraturen går fra
moralsk belæring til oplysning og problemdebat. Et skift i genrevalg
finder sted - fra digte, læsedramaer og noveller til romaner og
dramaer. Udviklingsromanen afløser dannelsesromanen.</P>

<P>  Realismen, eller perioden 1870-1910, falder i tre strømninger:</P>
<LI> Det Moderne Gennembrud, kredsen omkring Brandes.<BR>
<LI> <A HREF="hpage.pl?Symbolisme">Symbolismen</A>, især kredsen omkring tidsskriftet <I>Taarnet.</I><BR>
<LI> Det folkelige gennembrud.<BR>



<H2><I><BR>  Georg Brandes (1842-1927)</I></H2>

  Georg Brandes' forelæsninger ved Kbh. Universitet
<I>Hovedstrømninger i det 19. Århundredes Litteratur</I> starter 1873, og
dette markerer faktisk ret præcist starten på "Det Moderne
Gennembrud."

  Ingen teoretisk samlet poetik findes, men skal læses udfra hans
praksis og behandling. Indflydelse fra Taine og
Saint-Beuve. Hans primære interesse er litterær sammenligning - ie.
komparative læsninger. F.eks. Heine vs. Goethe. Senere skriver Brandes
biografier: <I>Det moderne Gjennembruds Mænd</I> (1883)
forfatterbiografier af bl.a. J.P. Jacobsen. Idéhistorisk baggrund hos
forfattere fremstilles som mindst ligeså vigtig som personligheden eller det
rent personalhistoriske.

<P>  Brandes forkaster begreberne "Det Gode, det Skønne og det Sande"
fra Goethes romantik. Men bruger dem alligevel redefineret. Det sande
henviser til videnskab. Det gode er social humanistisk-etisk. Det
skønne er mere problematisk. Han bliver dybt grebet af kunsten, men
vil at: "Litteratur skal sætte problemer under debat." Dette er det af
Brandes' udsagn, som marxistisk analyse sværger til. Men dette er
ikke et æstetisk udsagn, men snarere er betydningen at litteraturen
skal være på højde med tiden og ikke bagud. Litteraturen skal altid
kæmpe for friheden og fremskridtet.</P>


<P>  Individualiteten skal stå som repræsentant for en tid. "Det uendeligt
store i det uendeligt små," er hans krav tid samtidens forfattere. De
skal være individuelle, men lyse op. Dette princip betegner også hans
egne læsninger. Nærlæsninger viser de store forhold.
  Kunstnerisk kvalitet overfor indhold er de to forhold som altid skal
betragtes. Derfor er hans domme tvetydige. Balzac er iflg. Brandes
en digter med vigtigt indhold og psykologisk forståelse, men som
mangler sikkerhed og præcision rent kunstnerisk. Kritik. Iagttager.
Dommer. Dette i modsætning til en forfatter med stil og kunstnerisk
udtryk, som er rammende og malerisk. Skel mellem digter og kunster.
Digteren kan nærme sig det "Sande", medens kunstneren kan nærme
sig det "Skønne." Det "Gode" er ifølge Brandes tilnærmet af tænkeren,
f.eks. Stendhal, som forklarer det typiske med det enkelte. Hvilket
er en forudsætning for tænkeren. Dette er en lidt udflydende
definition.</P>


<P>  Brandes er modstander af naturalismens objektivitet. Ingen
bagvedlæggende idé kan nemlig demonstreres ved objektivitetens
mangel på dom, fortolkning og moral. Forfatteren skal lede sin læser.
Dette er i modsætning til Zola's form for naturalisme, hvor
forfatteren idealistisk set er objektiv.
  Brandes repræsenterer således på mange måder en romantisk
æstetik. Men han opponerer også mod den.</P>
