T:Blankvers
<sc>Af Henrik Nielsen</sc>
<p><I>Blankvers</I> er rimfrie vers, hyppigst i jambisk pentameter. Denne verseform blev i renæssancen hentet fra klassiske kilder, hvor den hurtigt blev standard for dramatikere såsom Ludovico Ariosto, Torquato Tasso og Battista Guarini. Blankvers har aldrig for alvor slået igennem i dansk digtning, men især i engelsk digtning har den ca. siden midten af det 16. århundrede været den dominerende verseform for engelsk dramatik og episk digtning, fordi denne verseform lå tættest på rytmen i den engelske dagligtale. Af prominente skikkelser, der i høj grad benyttede sig af blankverset kan nævnes: <A F=shakespeare>Shakespeare</A>, <A F=milton>Milton</A>, <A F=wordsworth>Wordsworth</A>, <A F=shelley>P.B. Shelley</A> og <A F=keats>John Keats</A>. Også Tyskland tog den til sig i det 18. århundrede: <A F=goethe>Goethe</A>, <A F=schiller>Schiller</A>, Hauptmann og G.E. Lessing.</p>

<p>For <A F=milton>Milton</A> var blankverset det engelske sprogs eneste mulighed for at opnå samme værdighed som de klassiske sprog. Som han forklarer i fortalen til <A V=milton/1667><I>Paradise Lost</I></A> (<year>1667</year>):</p>

<blockquote>,,The Measure is English Heroic Verse without Rhyme, as that of Homer in Greek, and of Virgil in Latin; Rhyme being no necessary Adjunct to true Ornament of Poem or good Verse, in larger Works especially...''</blockquote>

