T:Impressionismen
<p>Impressionismen er egentlig en malerkunst, men overføres også til litteraturen af bl.a. J.P. Jacobsen og Herman Bang.
<p>Det centrale indenfor impressionismen er at skildre virkeligheden, som den tager sig ud i øjeblikket. Kunstnere som Monet, Degas og Renoir ønsker at fastfryse disse virkelighedsøjeblikke og er derfor især fascinerede af mennesker og bevægelse. Også lyset bliver en afgørende faktor, da legen med hvordan lyset falder kan være afgørende for, hvordan den givne situation opleves.
<p>Indenfor litteraturen ses impressionismen i form af sceniske fremstillinger af virkeligheden, hvor forfatterne mere eller mindre neutralt beskriver personernes ageren og dialog og sjældent kommer ind på deres tanker og følelser.
