T:Stambog
<sc>Af Sven Sørensen</sc>
<p>Siden <year>1500</year>-tallet havde man med sig på sine studie- eller dannelsesrejser en bog med blanke blade, hvori man lod venner, velyndere, berømte lærde, digtere osv. skrive en sentens, et vers eller lignende til erindring. Nogle rejsende (således <A F=andersen>H. C. Andersen</A>) medførte i stedet en æske med løse blade, og disse blev da efter hjemkomsten indklæbet i et stort album, evt. sammen med kobberstik, akvareller, noder og lignende som man havde fået som gave. I løbet af <year>1800</year>-tallet gik denne sædvane imidlertid af brug. - På Det kongelige Bibliotek findes et stort antal stambøger, og de udgør et vigtigt historisk kildemateriale.</p>
<p>Det latinske udtryk <i>album amicorum</i> bruges synonymt med <i>stambog.</i></p>
